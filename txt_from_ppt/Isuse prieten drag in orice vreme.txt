[title]
Isuse prieten drag in orice vreme

[section]
1,chorus,2,chorus,3,4,5

[1]
Isuse, prieten drag, în orice vreme
În Tine am deplină fericire,
Căci lângă Tine, Doamne, nu m-aş teme,
De-aş întâlni a iadului oştire.
[chorus]
/: Când stau cu Tine, Doamne-n părtăşie,
În sfânta Ta prezenţă minunată,
Fiori de nedescrisă bucurie
Cuprind fiinţa mea împovărată. :/
[2]
Căci Tu-mi reverşi comori nebănuite
Când stau smerit să Îţi ascult Cuvântul,Şi-n clipele acelea fericite,
O scară leagă cerul cu pământul.
[chorus]
/: Când Îţi urmez povaţa Ta curată
Domneşte bucuria peste mine,Şi ca-ntr-un vis frumos, parcă deodată
Tot ce-i comoară-n lume-mi aparţine. :/
[3]
Chiar şi atunci când Tu îmi tai cărareaŞi mă opreşti din drum prin suferinţă,
Veghezi asupra mea ca încercarea
Nicicând să nu zdrobească a mea credinţă.
[4]
Când trec prin bezna neagră a întristării,
Tu, Soare sfânt, din cer trimiţi o rază
Ce poartă-n ea balsamul mâgâierii,
Lumina ce din nou mă-nviorează
[5]
În sânul ei iubirea Ta mă poartăŞi mă întreb adesea: cine oare,
Vreodată, ar putea să mă despartă,
Isuse scump, de dragostea Ta mare?!