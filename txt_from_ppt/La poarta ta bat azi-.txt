[title]
La poarta ta bat azi-

[section]
1,2,3,4,5,6,7,8,9,10

[1]
La poarta ta bat azi îndurerate
A dragostei aprinse stăruinţi,
Cu lacrima tăcerii-nduioşate
Din ziua sfântă-a primei năzuinţi.
[2]
Adu-ţi aminte, o, adu-ţi aminte
De harul sfânt al dragostei dintâi;
De fericirea fără de cuvinte
Ce-ţi legăna al vieţii căpătâi.
[3]
Când uşa Ta mi-era mereu deschisă,
Când rugăciunea Ta veghea pe prag
Şi-n ochii Tăi neprihănirea scrisă
Îţi lumina privirile cu drag.
[4]
Adu-ţi aminte, o, adu-ţi aminte
De harul sfânt al dragostei dintâi;
De fericirea fără de cuvinte
Ce-ţi legăna al vieţii căpătâi.
[5]
Adu-ţi aminte clipele acelea
Şi uită-te la starea ta de-acum
Când stau şi bat, când lacrimile mele
La poarta ta închisă cad în drum.
[6]
Adu-ţi aminte, o, adu-ţi aminte
De harul sfânt al dragostei dintâi;
De fericirea fără de cuvinte
Ce-ţi legăna al vieţii căpătâi.
[7]
Deschide-mi iar a inimi-ncăpere,
A dragostei curate de demult -
Iubirea mea, iubirea Ta o cere
O, fă-mă iar ca glasul să-Ţi ascult.
[8]
Adu-ţi aminte, o, adu-ţi aminte
De harul sfânt al dragostei dintâi;
De fericirea fără de cuvinte
Ce-ţi legăna al vieţii căpătâi.
[9]
Deschide iară Domnului ce bate,
Deschide iară dragostei fierbinţi,
Deschide-mpărtăşirilor curate
Din ziua sfântă-a primei năzuinţi.
[10]
Adu-ţi aminte, o, adu-ţi aminte
De harul sfânt al dragostei dintâi;
De fericirea fără de cuvinte
Ce-ţi legăna al vieţii căpătâi.