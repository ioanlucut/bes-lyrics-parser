[title]
Ia-ma doamne-n slujba ta

[section]
1,2,3,4,5,6

[1]
Ia-mă Doamne-n slujba Ta
Şi tot în slujba Ta mă ţine,
/: Să n-am nimic în astă lume
Decât numai Doamne pe Tine! :\
[2]
Ia-mi mâinile şi-a lor lucrare,
Picioarele şi-a lor umblare,
/: Ia-mi inima din pieptul meu
S-o curăţeşti de orice rău! :\
[3]
Ia-mi gura şi a ei vorbire
Să nu mai fie spre pieire!
/: Ia-mi ochii şi privirea lor
Să-L văd pe-al meu Mântuitor! :\
[4]
Ia-mi banii pentru lucrul Tău
Şi fă din mine un Zacheu
/: Şi-apoi intră în casa mea
Şi fă-Te Tu stăpân pe ea! :\
[5]
Ajută-mi Doamne să-mplinesc
Voia Ta, să Te iubesc,
/: Să mă cobor îndată jos
Când Tu mă chemi Isus Hristos! :\
[6]
Să fiu ’nălţat în ziua Ta
Când Tu pe nori mă vei chema,
/: Când trâmbiţa va răsuna
Să vin la-ntâmpinarea Ta. :\