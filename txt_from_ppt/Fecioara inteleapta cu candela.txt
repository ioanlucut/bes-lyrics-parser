[title]
Fecioara inteleapta cu candela

[section]
1,2,3,4,5,6,7,8

[1]
Fecioară înţeleaptă cu candela aprinsă,
Ce trează-aştepţi întruna pe Mirele iubit,
Coboară înserarea pe faţa zilei stinse,şi Mirele, fecioară, nici astăzi n-a venit.
[2]
Pe-albastrul cer senină puzderie de stele,
Strălucitori luceferi răsar în lung şi-n lat,
Dar nici în seara asta, o, nu este printre ele,
Luceafărul, fecioară, ce-atât L-ai aşteptat...
[3]
Se-ntinde ca o mreajă a somnului ispită,
Lumina să ţi-o stingă, vegherea să ţi-o ia,
Cu suflet alb şi candid, rămâi nebiruită,
Căci sfânta priveghere curând se va găta.
[4]
Cu candela credinţei..., aprinsă..., o fecioară,în râu de lacrimi ochii tu spalăţi-i de somn,şi-n haina curăţiei aşteaptă-n prag afară, Dorita arătare a scumpului tău Domn.
[5]
Nu-i nici o luminiţă în sat la nici o casă,
Că nicăieri nu-i parcă un singur suflet treaz.Tu singură, fecioară, a cerului Mireasă...Veghezi prin multe chinuri, şi lacrimi şi necaz.
[6]
Veghează, mai veghează, mai suferă o clipă,în candela sleită mai toarnă untdelemn;Vor trece toate astea, vor trece aşa de-n pripă
Cum n-ar fi fost vreodată, când El va face-un semn.
[7]
Dorm toţi... o nu-i nimica; tu rabdă şi veghează...Plângi mult? E grea vegherea? ştiu suflet scump cât plângi;Dar iată, răsăritul încet se luminează,şi-obrazul plin de lacrimi în slavă ţi-l răsfrângi.
[8]
Răsare faţa dulce a Mirelui ce vine,şi noru-I într-o clipă pe veci te-o mângăia,şi ce cununi măreţe de sori şi slavă pline,ţi-o-mbracă acum, El, faţa, cea plâns şi-a privegheat.