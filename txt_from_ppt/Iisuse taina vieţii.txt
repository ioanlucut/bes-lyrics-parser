[title]
Iisuse taina vieţii

[section]
1,2,3,4,5,6,7

[1]
Iisuse, taina vieţii noastre
Cântare fără de sfârşit
Privim cu lacrimi fericirea
Ce-n ceruri Tu ne-ai pregătit
[2]
Privim cu lacrimi răsăritul
Apropiatei primăveri
În care-n veci gustând lumina
Uita-vom orişice dureri
[3]
Prin slăvi etern strălucitoare
De fericitele-Ţi priviri
Trăi-vom taine-nfiorate
De imnul veşnicei iubiri
[4]
În cor cu îngeri fără număr
Vom intona în cânt slăvit
În mii de feluri fericite
Acelaşi Nume preaiubit
[5]
Cu ochii firii noi privi-vom
În veci spre faţa Ta răpiţi
Și strălucirea-I ne va face
Din veac în veac mai fericiţi...
[6]
Dar cât mai stăm pe lume încă
Dorim să ţinem ochii sus
Și doar o singură dorinţă
Și rugăciune-avem, Isus
[7]
Când contopi-ne-vei în totul
Cu viaţa fără de dureri
Să faci din fiecare-o floare
Pe ceru-acelei primăveri