[title]
Daca mai ai in lume ai o mama

[section]
1,2,3,4,5,6,7,8

[1]
Dacă mai ai în lume azi o mamă,
Încă tu poţi să te numeşti copil,
Dacă mai ai părinţii în viaţă,
Mai poţi să simţi că tot mai eşti copil.
[2]
Dacă ai harul şi-ţi trăieşte mama,
Să o preţuieşti şi vei fi fericit,
Dacă îţi trăiesc chiar amândoi părinţii
Ai cui să spui atunci când eşti mâhnit.
[3]
Când capul îţi apleci la pieptul mamei,
Întregul suflet îţi este mângâiat,
Cât de fierbinţi îţi sunt lacrimile tale
Îndată tot îţi e nevinovat.
[4]
Atunci când poţi să le mai dai o floare
În zâmbetul ce îi va întâmpina
Părinţilor mai trece pragul casei
Şi duhul lor se va înviora.
[5]
Pot ca să intre în casa ta prieteni
Ce te însoţesc poate şi ei cu drag
Dar când părinţii tăi îţi deschid uşa
Simţi cum răsare soarele în prag.
[6]
Şi iată mama ta ce te doreşte
Cu duioşie tu să îi dăruieşti
Dragostea ei mereu ţi se jertfeşte
Iar osteneala ei să o preţuieşti.
[7]
Părinţii tăi să îi laşi aproape
De sufletul tău cât ei mai trăiesc
Chiar când nu şti în taină ei veghează
Cu Duhul Sfânt la tine se gândesc.
[8]
Mai poţi să dai şi azi florile iubirii	Părinţilor în casa care ai crescut	Nu la mormânt le trebuie trandafirii	Ci în căsuţa în care te ai născut.