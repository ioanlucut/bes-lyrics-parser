[title]
Nadejdea mea e dumnezeu bun

[section]
1,2,3,4,5,6

[1]
Nădejdea mea e Dumnezeu, puterea Lui e mare
/: Prin dragoste şi harul Său nădăjuiesc şi cânt mereu
Căci a salvat sufletul meu din veşnica pierzare. :/
[2]
O licărire-n infinit e viaţa mea întreagă
/: Căci pentru mine S-a jertfit, Isus din cer m-a mântuit
Şi-o viaţă fără de sfârşit de veşnicii mă leagă. :/
[3]
Ţărână trecătoare sunt, dar cred în nemurire
/: Că Duhul Celui veşnic sfânt îmi dă putere şi avânt
Să pot pleca de pe pământ dincolo-n strălucire. :/
[4]
Sunt călător spre ţara mea, cu Domnul am izbândă
/: Mi-e călăuză dreapta Sa, o, Doamne, Tu nu vei lăsa
Nicicând să cadă-n lupta grea fiinţa mea plăpândă. :/
[5]
În glas de ciocârlii duios şi-n vuietul de ape
/: În flori şi-n tot ce-i mai frumos în cei răscumpăraţi de jos
Iubirea sfânt-a lui Cristos o simt tot mai aproape. :/
[6]
Eu am aflat un Creator şi pacea şi menirea
/: Stăpân al vieţii ziditor Tu mi-ai dat lacrima de dor
Să Te iubesc, să mă-nfior şi să-Ţi aştept venirea. :/