[title]
Motivatii rugaciune post

[section]
1,2,3,4,5,6,7,8,9

[1]
Smerire profundă și pocăință înaintea lui Dumnezeu
Mărturisirea păcatelor personale, ale adunării noastre și ale poporului român; înțelegerea gravității păcatului
Predare deplină; viața ta să fie controlată plenar de Duhul
Să fim oameni cu frică de Dumnezeu; putere pentru a părăsi păcatele
[2]
2. Trezirea spirituală a Bisericii Emanuel (copii, adolescenți, tineri, familii, vârstnici)
Mintea noastră să fie controlată de Duhul Sfânt. Ne rugăm pentru trezirea spirituală personală, a Bisericii și a națiunii. Biserica să umble în frica de Domnul. O închinare autentică în Biserică.
Trezire spirituală pentru fiecare credincios. Conștientizarea păcatului și a sfințeniei lui Dumnezeu. Pasiune pentru rugăciune, pentru Cuvântul lui Dumnezeu si pentru părtășia cu Biserica, prin participarea la slujbele bisericii.
Păstrarea integrității morale și spirituale a fiecărui membru al bisericii, în special a slujitorilor ordinați.
Protejarea spirituală a bisericii Emanuel în fața atacurilor spirituale venite din partea duhurilor de dezbinare. Nimicirea oricărei conspirații spirituale împotriva unității bisericii și ruperea legăturilor și învingerea puterilor demonice care au atacat, în trecut, pacea bisericii. Protejarea învățăturii sănătoase și a standardelor morale înalte în Biserica Emanuel și la fiecare dintre membrii ei.
[3]
3. Rugăciune
Ne rugăm pentru învingerea forțelor demonice care țin pe oameni în întuneric și departe de Dumnezeu; întoarcerea la Dumnezeu a câtor mai mulți oameni.
Pregătirea spirituală a inimilor oamenilor care vor veni la eveniment, în vederea semănării Cuvântului Evangheliei.
Cerem protecție de la Dumnezeu peste fiecare participant la eveniment.
[4]
4. Revendicăm pentru Împărăția lui Dumnezeu pe fiecare om din Sibiu, fiecare cartier, fiecare stradă, fiecare locuință, fiecare familie.
Binecuvântarea fiecărui loc în care se va desfășura evenimentul.
Locațiile în care se desfășoară proiectul
- Valea Aurie 21-22 August
- Parcul Ciresica; 27-28 August
[5]
5. Ne rugăm pentru putere, îndrăzneală și călăuzire în propăvăduirea Evangheliei de la om la om.
Ungere de la Duhul Sfânt peste cei care vor vesti Cuvântul.
Binecuvântare peste cântăreți si peste predicatori.
Cerem umplerea noastră cu Duhul Sfânt.
[6]
Proiectul ”IUBIRE, IERTARE, SPERANȚĂ”6. Ne rugăm pentru binecuvântarea fiecărei echipe de organizare a proiectului. Cerem ca fiecare echipă să își îndeplinească bine sarcinile și cerem o bună coordonare și sincronizare a lucrului în echipe. Vom actiona cu următoarele echipe:
a) Echipa de coordonare
b) Echipa de rugaciune
c) Echipa de publicitate
d) Echipa pentru montare a cortului
e) Echipa tehnică
f) Echipa de ordine și pază
g) Echipa de întâmpinare
h Echipa de evanghelizare de la om la om
i) Echipa pentru copii
j) Echipa medicală
k) Echipa cu cantarea de laudă
l) Echipa pentru curățenie
[7]
Proiectul ”IUBIRE, IERTARE, SPERANȚĂ”7. Ne rugăm pentru lăsarea binecuvântării lui Dumnezeu peste fiecare zi de slujire și peste activitățile planificate pentru fiecare zi.
Programul unei zile de evanghelizare presupune:
Programul pentru copii (cântece, concursuri, jocuri, mesaje biblice)
Evanghelizarea de la om la om: echipe de câte două persoane vor actiona în cartierele și pe străzile din jurul cortului pentru a duce Evanghelia la cât mai mulți oameni
Echipa pentru curățenie: tineri creștini îmbrăcați cu tricouri inscripționate specific; vor face curățenie pe străzile din jurul cortului
Centrul medical: medici și asistenți medicali creștini vor oferi la cort consultații de bază gratuite și vor îndruma oamenii spre Domnul Isus.
Centrul pentru promovarea citirii Sfintelor Scripturi: voluntari creștini vor completa cu trecătorii chestionare de promovare a citirii Bibliei.
Programul principal: cântare, versuri, documentare creștine, mesaj evanghelic.
[8]
8.  - Vreme însorită în perioada desfășurării proiectului.
- Primirea resurselor financiare necesare
[9]
9. Ne rugăm pentru pregătirea spirituală a Bisericii în vederea primirii în sânul ei a celor care se vor întoarce la Domnul.
Manifestarea puterii lui Dumnezeu în cadrul slujbelor bisericii.
Vindecarea bolnavilor, miracole și semne supranaturale, eliberări de demoni și de patimi diverse la rugăciunea bisericii
Ungerea Duhului peste predicatori și cântăreți; mesaje și cântări transmise sub ungerea puternică a Duhului Sfânt.
O închinare vie și plină de putere; o prezență spirituală reală și activă a Domnului în cadrul slujbelor de închinare.