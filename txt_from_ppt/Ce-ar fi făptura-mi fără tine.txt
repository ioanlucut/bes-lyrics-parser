[title]
Ce-ar fi făptura-mi fără tine

[section]
1,2,3,4,5,6,7,8

[1]
Ce-ar fi făptura-mi fără Tine, Mântuitorul meu slăvit? Ce-aş fi de n-ai fi Tu în mine
Cu Harul Tău nemărginit?
[2]
Aş fi un bulgăre de gheaţă,
Un chip de humă fără viaţă,
O stâncă-nvăluită-n ceaţă,Şi-o noapte fără dimineaţă.
[3]
Aş fi un far fără lumină,
Pustie de nisipuri plină, Cu vânturi fără de odihnă, Cu şerpi şi scorpii ce-nvenină.
[4]
Aş fi o albie uscată
Pe unde-a curs un râu odată,
O frunză smulsă şi purtată
Fără de scop prin lumea toată.
[5]
Asa aş fi, dar slavă Ţie!Tu-mi eşti a vieţii bogăţie, Comoara harurilor vie
Ce mă inundă pe vecie.
[6]
Eu n-aş şti azi ce-i fericirea
Vieţii-n mii şi mii de feţe,
Si n-aş fi cunoscut iubirea
Cu-nfiorări si frumuseţe.
[7]
De n-ai fi fost Tu, Bunătate,
Începătorule a toate, Cu haruri mii şi minunate,
Ce totul vrea şi totul poate;
[8]
Tu m-ai suit în slăvi divine
Din lutu-ntunecatei tine,
Isuse, sunt ce sunt prin TineŞi-acum şi-n veacul care vine!