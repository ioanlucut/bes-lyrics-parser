[title]
Eu stiu ca domnul m-a iubit

[section]
1,2,3,4,5,6

[1]
Eu știu că Domnul m-a iubit, pentru mine s-a jerfit
Pe o cruce grea El a suferit
În dragostea lui Dumnezeu a trimis pe Fiul Său
În iubirea Lui El m'a mântuit
[2]
Mărețul har ce mi-a fost dat să mă salveze din păcat
Doar brațul Său ne poate ridica
O altă jertfă n-ar putea să mântuiască viața mea
Numai jertfa Lui de la Golgota
[3]
Eram căzut și apăsat, trăind o viață în păcat
Doar prin jertfa Lui m-a eliberat
Am venit la crucea Sa, El mi-a dat din pacea Sa
A schimbat deplin toată viața mea
[4]
În veci cu Domnul voi trăi, fără El m-aș rătăci
Pierdut am fost, dar El m-a căutat
Și cât eram de rătăcit, Isus Hristos m-a mântuit
Sângele Lui sfânt m-a eliberat
[5]
În Domnul fericiri găsesc și sufletul mi-l linitesc
Doar pe brațul Său eu mă odihnesc
Mângăiere mi-a adus jertfa Domnului Isus
Veșnic voi trăi în patria de sus
[6]
Să se vestească tuturor acest măreț Mântuitor
Isus Hristos e viu și va domni
În inimă dacă-l primești, viață veșnică găsești
Numai jertfa Lui te va mântui