[title]
Nadejdea mea e dumnezeu

[section]
1,2,3,4,5,6

[1]
Nădejdea mea e Dumnezeu,
Puterea Lui e mare./: Prin dragostea şi harul Său
Nădăjduiesc şi cânt mereu Căci a salvat sufletul meu Din veşnica pierzare. :/
[2]
O licărire-n infinit
E viaţa mea întreagă.
/: Dar pentru mine S-a jertfit
Isus din cer m-a mântuit
Şi-o viaţă fără de sfârşit
De veşnicii mă leagă. :/
[3]
Ţărână trecătoare sunt
Dar cred în nemurire.
/: Căci Duhul Celui Veşnic Sfânt
Îmi dă putere şi avânt
Să pot pleca de pe pământ
Dincolo-n veşnicie. :/
[4]
Sunt călător spre ţara mea,
Cu Domnul am izbândă
/: Mi-e călăuză dreapta Ta
O, Doamne Tu nu vei lăsa
Nicicând să cadă-n lupta grea
Fiinţa mea plăpândă. :/
[5]
În glas de ciocârlii duios
Şi-n vuietul de ape
/: În flori şi-n tot ce-i mai frumos
În cei răscumpăraţi de jos
Iubirea sfântă-a lui Hristos
O simt tot mai aproape. :/
[6]
Eu am aflat în Creator
Şi pacea şi menirea
/: Stăpân al vieţii ziditor
Tu mi-ai dat lacrima de dor
Să Te iubesc, să mă-nfior
Şi să-Ţi aştept venirea. :/