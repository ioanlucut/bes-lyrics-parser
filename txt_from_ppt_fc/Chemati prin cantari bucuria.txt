[title]
Chemati prin cantari bucuria

[sequence]
1,2,3,4,5,6

[1]
Chemaţi prin cântări bucuria
Chemaţi-o cu voi când lucraţi
Căci Tatăl vă dă Împărăţia
Ca-n ea voi să vă bucuraţi.
[2]
Chemaţi bucuria să vină,
Ce-ntrece comori şi averi
Aşa-i bucuria divină
Te umple de sfinte puteri.
[3]
Trezeşte-te azi tu, ţărână
Şi-n suflet şi-n duh vă treziţi
Şi harfă, şi tu alăută
Cu toate-ntr-un glas vă uniţi.
[4]
Căci Tatăl găseşte plăcerea
În fiul ce-i vesel oricând
Când greul şi multa durere
Pe umeri le duce cântând.
[5]
Cu toţi ridicaţi-vă glasul
Un cor de milioane formând
Vedeţi ce sublim fi-va ceasul
Când toţi vom fi una-n curând.
[6]
Amarul şi îngrijorarea
Vor trece de parcă n-au fost
Cântarea va pune pe fugă
Întreg iadul cel furios.