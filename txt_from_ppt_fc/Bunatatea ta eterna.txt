[title]
Bunatatea ta eterna

[sequence]
1,2,3,4,5,6

[1]
Bunătatea Ta eternă,
Doamne Dumnezeul meu
Ea e cea mai dulce pernă
De odihnă când mi-e greu.
[2]
Ea mă scapă de-ncercare
Când mi-e sufletu-apăsat
Şi mă uşurează iarăşi
/: Ca s-alerg mai avântat :/
Bunătatea Ta (4x)
[3]
Bunătatea Ta mă-ndeamnă
Zilnic să mă pocăiesc
Ca să ştiu mai mult ce-nseamnă
Răul care-l săvârşesc.
[4]
Ea mă-ndeamnă înspre cruce
Spre Isus cel răstignit
Să-nţeleg că El aduce
/: Pace-n duhul meu trudit :/
Bunătatea Ta (4x)
[5]
Bunătatea Ta-mi găseşte
Un prea dulce viitor
Căci ea zilnic se-noieşte
Și când urc şi când cobor.
[6]
Laudă şi osanale,
Pentru bunătatea Ta
Îţi aduc cu-nflăcărare
/: Doamne-acum şi-n veac aşa :/
Bunătatea Ta (4x)