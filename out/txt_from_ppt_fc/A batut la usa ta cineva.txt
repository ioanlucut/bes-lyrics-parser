[title]
A batut la usa ta cineva

[sequence]
1,2,3,4,5

[1]
A bătut la uşa ta Cineva
Și n-a răspuns nimenea. (2x)
În tăcerea negrei nopţi
Stă un Om şi plânge,
(:Faţa Lui e numai răni,
Pieptul numai sânge!:)
[2]
Cine eşti Străin pribeag, cine eşti?
De-al cui dor Tu pribegeşti? (2x)
Pentru cine Te-au brăzdat
Bice fără număr?
(:Ce povară Ţi-a lăsat
Rana de pe umăr?:)
[3]
Eu sunt Robul ce slujesc tuturor,
Un Om al durerilor. (2x)
Nimeni plată nu Mi-a dat,
Numai spini şi ură,
(:Numai roşii trandafiri
Pieptul Mi-l umplură.:)
[4]
Eu sunt Pâinea
Ce S-a frânt lumii-ntregi
Şi sunt Vinul noii legi! (2x)
N-am venit să plâng în drum
Răni usturătoare,
(:Plâng pe cei ce pierd acum
Ultima chemare.:)
[5]
A bătut la uşa ta Cineva,
O, deschide-I nu mai sta! (2x)
Nu-L lăsa să plece trist,
Poate niciodată
(:Mâna Lui la uşa ta
N-are să mai bată.:)