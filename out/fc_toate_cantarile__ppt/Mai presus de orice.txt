[title]
Mai presus de orice

[sequence]
1,2,3,4

[1]
Mai presus de orice, de credință, de-avânt,
De-orice dar care biruie firea,
/: Mai presus de minuni, de tării, de cununi,
Mai presus de orice e iubirea :/

[2]
 Prin credință răstorni munți înalți și cetăți
Și-ți arunci peste veacuri privirea
/: Dar în cele cerești ești atât cât iubești
Mai presus de orice e iubirea :/

[3]
Dumnezeu e măreț, gem în cale-I furtuni,
Se cutremură toată zidirea,
/: Dar în susurul blând Îl auzi murmurând,
Mai presus de orice e iubirea :/

[4]
Pregătiți-vă stânci pentru Templul etern,
Orice piatră își are menirea,
/: Chiar pământu-i primit căci Isus l-a sfințit
Când a scris pe pământ ce-i iubirea :/