[title]
Cand nu mai ai nici un raspuns si viata ti-e amara {author: {Nicu Chereji}, {rcId: {188631}}

[sequence]
v1,c,v2,c,v3,c,v4,c

[v1]
Cand nu mai ai nici un raspuns si viata ti-e amara
Te ineci cu lacrimile-n plans, durerea te doboara
Iar banii, toti i-ai cheltuit la doctori cu renume
Si-astepti sa treci de pe pamant sa scapi de-aceasta lume

[c]
/: Auzi ce zice Domnul prin Duhul Sfant in taina
Curand ai sa-ti iei zborul, dar pan’ atunci mai rabda
Mai rabda inc-o clipa, caci vreau sa te alaturi
La numarul acelor ce vor trai de-a pururi :/

[v2]
Nu-ti fie teama, Eu veghez la firul vietii tale
Ti-aud suspinul in ascuns, durerea ta Ma doare
Tot ce-am promis, am sa-mplinesc. Esti lut, iar Eu Olarul
Atunci cand tu pacatuiai, Eu sufeream calvarul

[v3]
Stau ziduri ’nalte-n fata ta cand vrei sa te apropii
De poala celui Preainalt si multi te-nping alaturi
Increde-te in Dumnezeu, cu El te-mprietenste
Caci prin cuptorul care treci, Isus te curateste

[v4]
In ziua cand Ma vei vedea in stralucita-mi slava
Am sa te-asez la masa Mea, vei fi a Mea podoaba
Tot cerul va sarbatori a noastra intalnire
Si-n veci de veci va dainui, cereasca fericire.