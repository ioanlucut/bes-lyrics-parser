[title]
Cum poti sa fii multumitor in toate {author: {Nicu Chereji}, {rcId: {208822}}

[sequence]
v1,c,v2,c,v3,c,v4,c

[v1]
Cum poți să fii mulțumitor în toate
Când nici în patul tău nu poți dormi,
Te țin lucrările neterminate,
Și gânduri mari de-a te îmbogăți...
Lucrezi cu spor întreaga ziulică
Ca doar ești harnic, nu ești lenevos,
Și nici măcar o mică părticică,
Din ziua ta nu lași pentru Hristos

[c]
Aproape-i ziua răsplătirii
Oricărui om oriunde-ar fi
Cei ce-au căutat folosul firii
Or plânge și s-or tângui
Dar cei aleși vor strălucii

[v2]
Ți-e plin dulapul de costume-alese
Și nu știi care să îl mai îmbraci
Te-apucă uneori chiar ora zece
Iar tu-n oglindă încă freza-ți faci,
Ai vrea s-ajungi și tu la adunare
Cravata să-ți alegi a mai rămas
Dar pentru-aceasta-ți trebuie răbdare
Și uite ca a mai trecut un ceas.

[v3]
Ți-a mai rămas o jumătat’ de oră
Și ești stresat nespus ești de grăbit
Și chiar de-ajungi târziu nu-i bai prea mare
Duminică vei fi mai pregătit...
Acum te consolezi cu gându-acesta
Ca timpul nu ai cum să-l oprești
Și în sfârșit cu biblia în mâna
Voios spre adunare te grăbești

[v4]
De vrei să fii ales în ziua aceea
Și să trăiești cu Domnu-n veșnicii
Nu căuta în lume fericirea
Fii bucuros cu-ai Domnului copii,
Trezește-te că Dumnezeu te-așteaptă,
Cu cele mai frumoase bogății
De grabă inima spre El ți-ndreaptă
Și pacea Lui pe veci te va-nsoți