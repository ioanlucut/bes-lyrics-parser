[title]
A-nviat isus {composer: {Nicu Chereji}, {rcId: {210164}}

[sequence]
v1,c,v2,c,v3,c

[v1]
A-nviat Isus Mesia, Prințul Păcii a-nviat!
Groapa n-a putut să-L țină, piatra la o parte-a dat,
Prin a Lui crucificare, drept la Tatăl am primit,
Sunt voios și cânt întruna, Mielul Sfânt a biruit!

[c]
Cântăm, cântăm cu bucurie mare
Isus Hristos din morți a înviat!
Prin moartea Lui, în cer avem intrare
Fie în veci de veci glorificat!

[v2]
Azi e viu și-n veci trăiește, E Stăpân, Mântuitor,
Sus la Tatăl mijlocește, pentru-al Său iubit popor.
Rodul patimilor Sale, suntem noi ai Lui copii,
Binecuvântați de Domnul, vom zbura spre veșnicii!

[v3]
A-nviat Mântuitorul! Cel ce-A zis:,, Eu Sunt,, E viu!
Și cu dragoste ne-așteaptă, în eternul străveziu.
A-nviat, Isus trăiește, Preaiubitul Miel Divin,
Binecuvântat să-I fie, Numele în veci Amin!