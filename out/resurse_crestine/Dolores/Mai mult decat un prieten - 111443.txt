[title]
Mai mult decat un prieten {author: {Dolores}, {rcId: {111443}}

[sequence]
v1,c,v2,c

[v1]
Eu nu Te văd, dar știu că-mi ești aproape
Când valuri reci brăzdează-n fața mea
Și-n suflet trec învolburate ape
Doar Tu, Isus, rămâi tăria mea
Când am căzut și noaptea e adâncă
Și nu mai am putere să-naintez
Tu mâna-mi dai și mă ridici pe stâncă
Și-mi spui din nou c-asupra mea veghezi

[c]
Mai mult decât un prieten
Însemni pentru mine, Isus
Căci știu și te simt lângă Tine
Și-atât mi-e de-ajuns
Mai cald decât o iubire
Mai tandru decât un sărut
Cântarea-Ți așezi peste inima mea
Însemni mult mai mult

[v2]
Mă-ntreb, Isus, ce-aș face fără Tine
Unde-aș găsi odihnă și alin ?
Aș rătăci, pe căi tot mai străine,
Înfășurat în temeri și suspin
Dar ești aici, în toate lângă mine
Ca un copil mă ții de haina Ta
Înfiorat că m-ai chemat pe nume
Și mi-ai promis că nu mă vei lăsa