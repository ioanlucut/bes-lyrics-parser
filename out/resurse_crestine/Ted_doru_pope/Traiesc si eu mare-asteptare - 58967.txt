[title]
Traiesc si eu mare-asteptare {author: {Ted Doru Pope}, {rcId: {58967}}

[sequence]
v1,c,v2,c,v3,c,v4,c,v5,c

[v1]
Trăiesc și eu mare-așteptare în ea sunt și eu implicat
Sfârșitul e-aproape, natura și oamenii știu, au aflat
Se poate ca ultima noapte să fie acuma pe drum
Haina mi-e albă, candela e-aprinsă de-acum

[c]
Vino Isuse, vino acasă mă ia
De lut sătul sunt atât eu doresc țara Ta
Vino Isuse, vino c-un ceas mai curând
Sfinții Te-așteaptă privind către ceruri plângând

[v2]
Stricată mai e societatea: la filme, la cărți mă gândesc
Alcoolul, tutunul și drogul pe oameni robesc, stăpânesc
Vulgară mai este vorbirea și gândul e-atât de stricat
Vino și-oprește potopul acest blestemat

[v3]
Biserica-i fărâmițată sunt sute de „isme” acum
Păreri și tradiții și dogme împrăștie turma pe drum
Sunt mulți Iuda între apostoli și Toma și Petru sunt mulți
Puțini mai sunt sfinții dar Tu în curând îi asculți

[v4]
Trăim generația răpirii nu-i mit, nici poveste ce spun
Cuvântul ne spune că Isus e-acum aproape, pe drum
Cuvântul acesta e veșnic și cer și pământ s-or sfârși
Cuvântul rămâne, de el păstrat eu voi fi

[v5]
Trezește-te din buimăceală acela ce-ai fost cândva fiu
Îți lasă porcii și roșcovele până nu-i prea târziu
Iar tu ce poate-ntotdeauna mesajul vieții-ai respins
Întoarce-te azi, harul e-aproape închis