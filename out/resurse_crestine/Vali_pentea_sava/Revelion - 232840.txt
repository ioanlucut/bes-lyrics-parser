[title]
Revelion {author: {Vali Pentea Sava}, {rcId: {232840}}

[sequence]
v1,c,v2,c,v3,c

[v1]
Stau la cumpăna dintre ani
Și mă gândesc la ce-a trecut
Stau și retrăiesc
Imagini ce nu aș dori să le revăd.

[c]
Isuse câte lacrimi Tu ai vărsat
Pentru mine și în acest an
Isuse prin ce locuri sumbre Te-am dus
Și câte vorbe de ocară eu Ți-am adus.
Isuse Tu ești singurul ce-ai rămas
Să vindeci rănile ce alții mi le-au lăsat
Isuse cum de poți să mă mai privești
Și cum de poți să-mi spui și-acum că mă iubești.
%Isuse nu mai vreau ca și-n acest an
Pentru viața mea, pentru ce fac eu, Tu să plângi cu amar
Isuse dă-mi putere să-Ți fiu credincios
S-ascult mereu doar de-al Tău glas Isuse. %

[v2]
Stau cu sufletul răvășit
Și parcă simt chiar și acum chinul cumplit
Stau și îmi pare atât de rău
Când înțeleg câte-am greșit lui Dumnezeu.

[v3]
Stau la început de an
Dar fără Tine nu îmi fac niciun plan
Tot ce vreau și tot ce îmi doresc
Este Isuse bun pe Tine să Te slujesc.