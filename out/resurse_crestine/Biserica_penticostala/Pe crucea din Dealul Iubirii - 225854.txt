[title]
Pe crucea din dealul iubirii {author: {Biserica Penticostala}, {rcId: {225854}}

[sequence]
v1,v2,v3

[v1]
Pe Crucea din Dealul Iubirii,
Pe culmea lipsită de flori,
Se stinge Făclia Iubirii
Privind spre albastrele zori.
/: Te plânge izvorul din vale
Și raza de soare-n amurg,
Se scutură florile-n cale
Și stelele-n nori se ascund. :/

[v2]
Ce mulți am aflat în iubirea-I
Izvorul de dulci mângâieri
Iar astăzi privirea-mi spre culme,
Îi caută și nu-i nicăieri,
/: Iar mama aleargă la cruce
Privește spre cer suspinând
În locu-i să rabde s-ar duce
Pe lemnul de groază murind :/

[v3]
Iar ochii ce-au plâns în grădină
Se-ndreaptă spre cer rugatori
Spre cel ce durerile-alină
Se-ndreaptă, al meu Salvator:
/: „
Părinte-al iubirii sublime,
O, iartă cumplitul păcat,
Al Meu Duh se-nalță la Tine,
O, iartă-i, căci nu știu ce fac!” :/