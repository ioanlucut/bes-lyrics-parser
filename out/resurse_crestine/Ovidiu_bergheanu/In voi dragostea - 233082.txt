[title]
In voi dragostea {author: {Ovidiu Bergheanu}, {rcId: {233082}}

[sequence]
v1,c,v2,c,v3,c,e

[v1]
Ați pornit peste marea vieții în doi,
Să răbdați împreună arșiță și ploi.
Azi este lumină și cerul senin,
Pleacă barca speranței spre țărm cu dor,
De sus vă veghează un bun Salvator,
El Haru-și revarsă în voi pe deplin.

[c]
Din etern Paradis, candele de vis
În inimi s-aprindă focul nestins,
Cu-alese comori, din sfinte splendori,
În voi dragostea.
Vă rămână mereu la bine și greu,
Pe-ocean de-ndurare, blând curcubeu,
O rază de har din sfântul altar,
În voi dragostea.

[v2]
Ați venit cu credință la tronul de har
Să Îi cereți în rugă unirea în dar.
Stăpânul vieții la nuntă-a venit,
Din crucea jertfirii cu dragostea Sa,
Vă umple cu pace acum inima;
El Haru-și revarsă: ce vis împlinit!

[v3]
Ați rostit legământul, de ceruri priviți.
Vă jurați azi credință, că nedespărțiți
Veți trece-mpreună prin orice furtuni.
Dantele de cântec și soare-n priviri,
Buchete de zâmbet și albi trandafiri;
El Haru-și revarsă în mii de cununi.

[e]
Vă rămână mereu la bine și greu,
Pe-ocean de-ndurare, blând curcubeu,
O rază de har din sfântul altar,
În voi dragostea.