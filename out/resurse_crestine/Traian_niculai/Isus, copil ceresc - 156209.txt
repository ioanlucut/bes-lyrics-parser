[title]
Isus copil ceresc {composer: {Traian Niculai}, {rcId: {156209}}

[sequence]
v1,c,v2,c2

[v1]
Cu fiecare an ce trece,
Isus, copil ceresc și bun,
Răsari în viața noastră rece,
În timpul magic de crăciun.
Atâtea inimi împietrite
Nu vor s-ofere vreun sălaș,
Căci locul Tau e printre vite,
Cât mai departe de oraș.

[c]
Și câți nepăsători, Te lasă
S-astepți răbdând, afară-n frig,
În goana lor nesățioasă
După avere și câștig.

[v2]
Și câți nu vor să înțeleagă
Că din iubire și cu drag,
Ai părăsit mărirea-ntreagă
Ca sa le calci smerit pe prag
Ești împlinirea așteptată
Salvării ce se dă prin har,
Osânda noastră meritată
Plătind în patimi, pe Calvar.

[c2]
Atâți nu vor ca să primească
Pruncuțul cel neprețuit,
Urmându-și calea lor firească,
Cadou de mulți disprețuit.
Iar Tu rămâi ca și-altădată,
Respins, dar cei ce nu Te-au vrut,
Vor regreta cu-amar odată
Și Te-ar primi, dar Te-au pierdut.