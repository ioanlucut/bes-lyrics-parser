[title]
Nu mai este mult {composer: {Gabi Ilut}, {rcId: {225251}}

[sequence]
v1,c,v2,c,v3,c

[v1]
Este pe sfârșit timpul profețit
Doar puțin mai ai să rabzi și vei fi mântuit
Vezi cununa ta, nimeni să nu ți-o ia
Mai aleargă încă, nu sta.

[c]
/: Căci nu mai este mult, pașii Lui pot să-i ascult
E-așa aproape-acum cerul de tine
Ce bucurii vor fi jos în Valea Plângerii
Cu toții vom striga: Iată vine! :/

[v2]
Să fii credincios celui ce te-a scos
Din păcat și-apoi ți-a dat un viitor frumos
Sus în veșnicii, un nume vei primi
Nume nou ce doar tu-l vei ști.

[v3]
Ține fericit tot ce ai primit
Înaintea Tatălui vei fi mărturisit
Te vei îmbrăca în toată Slava Sa
Cu Isus pe tron vei ședea.