[title]
In betleem e noapte linistita {composer: {Speranța}, {rcId: {7198}}

[sequence]
v1,c,v2,c,v3,c2

[v1]
În Betleem e noapte liniștită
Și toți se odihnesc la casa lor;
Pe când Isus în ieslea cea umilă
S-a coborât ca Domn și Domnitor.

[c]
Aleluia! Îi cântă imnuri coruri,
Aleluia! Cântați cu toți mereu!
Căci S-a născut Isus Mântuitorul,
Căci S-a născut Fiul lui Dumnezeu.
Aleluia! Întregul cer răsună!
Aleluia! Mărire Domnului!
Aleluia! Fiți plini de voie bună,
Fiți plini de pace toți aleșii Lui!

[v2]
În grajdu-ntunecos, Lumina vieții
S-a coborât ca Om pe-acest pământ,
S-a dezlipit de slava frumuseții,
S-a dezbracat de haina Lui de sfânt.

[v3]
În câmp păstori-și pasc oile-n tihnă
Și când deodată îngerii în cor
Apar pe cer cu slavă și lumină
Cântând și preamărind pe Domnitor:

[c2]
În Betleem vi s-a născut Mesia,
Un Rege pentru pace ați primit.
Acelui Domn cântați-I azi cântarea,
Acelui Domn ce Om a devenit.
Toți oamenii să-I cânte-n cor mărire,
Acelui Sfânt, Sfânt,
Sfânt, Cel veșnic Sfânt
A Mielului ce-a-ntruchipat iubirea
Ca să aducă pace pe pământ.