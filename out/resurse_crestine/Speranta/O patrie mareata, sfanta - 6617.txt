[title]
O patrie mareata sfanta {author: {Speranța}, {rcId: {6617}}

[sequence]
v1,c,v2,c,v3,c

[v1]
O patrie măreață, sfântă,
În inima-am un dor nespus,
Mi-e dor de ziua cea măreață,
De întâlnirea cu Isus!
Doresc să cânt cântarea nouă
Ce nu s-a mai cântat vreodată,
Atuncea când va fi serbarea
A Fiului de Împărat!

[c]
/: Să ne pregătim și să ne silim
Ca să-ntâmpinăm pe Mirele!
Pentru-aceea zi gata să fim!
Pe Isus Hristos să-L întâlnim! :/

[v2]
Aștept aceea zi sublimă
Când tot văzduhul va fi plin
De strigăte de bucurie,
De un extaz și Har divin!
O Țară binecuvântată,
Te-așteaptă cei de pe pământ,
Ce prin necazuri și prigoane
Rămas-au în Cuvântul Sfânt!

[v3]
De zeci de veacuri ești promisă
Celor ce răul biruiesc
Și știu că ziua nu-i departe
Când vom lăsa ce-i pământesc.
Caci Duhul Sfânt, Puterea dată,
Ne va atrage tot mai sus
Și vom petrece veșnicia
În slavă cu Domnul Isus!