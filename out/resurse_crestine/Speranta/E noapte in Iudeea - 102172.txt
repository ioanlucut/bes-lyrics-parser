[title]
E noapte in iudeea {composer: {Speranța}, {rcId: {102172}}

[sequence]
v1,c,v2,c,v3,c,v4,c

[v1]
E noapte în Iudeea și totu-i liniștit,
Iar Betleem orașul întreg a adormit
Afară din cetate în staulul de oi
Mesia, Salvatorul S-a coborât la noi.

[c]
Osana! slavă-n ceruri și pace pe Pământ!
Răsună tot văzduhul de cântu-acesta sfânt.
Cu îngerii din ceruri uniți-vă și voi,
Osana, Domnul slavei S-a coborât la noi.

[v2]
Nu au știut preoții, nici marele-mpărat,
Căci îngerii din slavă, în câmp s-au prezentat.
Păstorii din câmpie întâi au auzit
Că S-a născut Mesia cum a fost profețit.

[v3]
Aceeași bucurie și noi azi o avem,
Căci Domnul, Salvatorul născut în Betleem,
Nu a venit cu glorii ca alți atâția regi,
Ci poartă-n umilință păcatul lumii-ntregi.

[v4]
El bate azi la ușă și ca să intre vrea,
Nu-L lași ca să se nască și în inima ta?
Unește-ți și tu gândul cu-al îngerilor cor
Și laudă-L pe Domnul, Mesia, Salvator!