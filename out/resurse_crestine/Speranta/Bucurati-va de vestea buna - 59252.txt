[title]
Bucurati-va de vestea buna {author: {Speranța}, {rcId: {59252}}

[sequence]
v1,c,v2,c,v3,c

[v1]
Bucurați-vă de vestea bună
Și deschideți-vă inima
Faceți și voi azi din ea o iesle
Să se nască Domnul și în ea.
Pregătiți-I astăzi loc de cinste
Pruncului preasfânt venit de sus
Așteptați-L toți cu bucurie
Pe Mesia, Domnul, pe Isus.

[c]
Slavă sus în cer, pace pe pământ
Cântă oastea sfântă Domnului
Pace fie între oameni
Pace între-aceia plăcuți Lui
/: Aleluia :/ să răsune: ”
Slavă Domnului”
/: Aleluia :/ pace între-aceia plăcuți Lui.

[v2]
Duceți mai departe vestea bună
Că ni s-a născut Mântuitor
Tot așa cum îngerii din slavă
Vestea au adus păstorilor
Dați și voi, în dar, cu bucurie,
Inimi sfinte astăzi Lui Isus
Tot așa cum magii din vechime
Daruri scumpe Pruncului au dus

[v3]
Să ne bucurăm că El trăiește
Și că viu în inimi Îl avem
Pe-mpăratul ce în umilință
S-a născut, în iesle-n Betleem
Să-I cântam cu inimi bucuroase
Slavă fie Celui ce-a venit
Să ne mântuiască din pierzare
Domnul fie în veci preamărit.