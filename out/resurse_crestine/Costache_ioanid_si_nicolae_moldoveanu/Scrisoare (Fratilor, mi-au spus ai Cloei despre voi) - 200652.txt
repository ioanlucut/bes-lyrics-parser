[title]
Scrisoare (fratilor mi-au spus ai cloei despre voi) {composer: {Costache Ioanid si Nicolae Moldoveanu}, {rcId: {200652}}

[sequence]
v1,c,v2,c2,v3,c3,v4,c4

[v1]
Fraților, mi-au spus ai Cloei, despre voi, despre voi...
Că’n grădinile iubirii,
Ați lăsat omida firii,
Să vă strice trandafirii,
/: Din Eden :/

[c]
/: Că din nou Ia voi pe vale,
Toate crengile sunt goale,
Că n-au mai rămas petale,
/: Nici polen! :/

[v2]
Fraților, mi-au spus ai Cloei, despre voi, despre voi...
Că fecioarele’nțelepte,
Nu mai stau cu drag s-aștepte,
Priveghind pe-a nunții trepte,
/: Ca surori :/

[c2]
/: Că mireasa, de mâhnire,
Nu mai țese in subțire,
Pentru-a’ntâmpina pe Mire,
/: Sus pe nori! :/

[v3]
Fraților, dar unde-i dragostea dintâi, cea dintai... ?
Dacă azi aveți mânie,
Câțiva ani și nu o mie,
Cum veți fi o veșnicie,
/: Sus pe plai? :/

[c3]
/: Dacă azi aveți zăvoare,
Veți avea și’n ceruri oare,
Câte-un rai de fiecare,
/: Câte-un rai? :/

[v4]
Fraților, să știți că vremea s-a scurtat, s-a scurtat...
Las’ să fie holda plină,
Și de spini și de neghină!
Grâul lângă grâu să-și țină,
/: Spicu’n vânt :/

[c4]
/: Cine-i spin cu flori deșarte,
Spin să fie mai departe!
Cine-i sfânt, mai sfânt să-și poarte,
/: Rodul sfânt! :/