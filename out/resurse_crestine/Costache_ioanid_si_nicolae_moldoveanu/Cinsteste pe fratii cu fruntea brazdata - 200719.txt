[title]
Cinsteste pe fratii cu fruntea brazdata {composer: {Costache Ioanid si Nicolae Moldoveanu}, {rcId: {200719}}

[sequence]
v1,v2,v3,v4

[v1]
Cinstește pe frații cu fruntea brăzdată,
Pe-aceia ce’n vifor au stat sub efod.
/: Ei sunt, printre noi, ca o creangă bogată,
O creangă ce-ascunde sub floarea uscată,
Comoara măsurii de rod! :/

[v2]
Cinstește pe frații cu fețele supte,
Cu urme-adâncite sub ochii fierbinți.
/: Ei sunt ca o navă ce vine din lupte,
Purtând pe frântura catargelor rupte,
Drapele de mari biruinți! :/

[v3]
Cinstește pe frații cei fără de slavă,
Pe care uitarea să-i cearnă ar vrea.
/: Acolo în Veșnica Vieții dumbravă,
Cânta-vei tu oare’n aceeași octavă,
Când ei lui Isus vor cânta? :/

[v4]
Urca-vor la Tatăl să-i binecuvânte,
Și-acolo în sclipet de ’nalți heruvimi.
/: Sub nouri de îngeri veniți să le cânte,
Vedea-vom în slavă catargele frânte,
Și crengile sus pe’nălțimi! :/