[title]
As fi dorit sa fiu o stea pe ceruri {author: {Marius Livanu}, {rcId: {2830}}

[sequence]
v1,c,v2,c,v3,c,v4,c,v5,c

[v1]
Aș fi dorit să fiu o stea pe ceruri
Cu strălucirea ei să pot vedea
Cum jos în umbra morții și în neguri
Cel mai iubit Copil ni se năștea

[c]
Iubirea Lui s-ar fi aprins în mine
Să-L luminez mai sfânt și mai curat
În noaptea grea să vadă orișicine
Pe Pruncul sfânt ce-n iesle ni s-a dat

[v2]
Aș fi dorit să fiu atunci o strajă
A orelor târzii din Betleem
Să stau cu îngerii care-L veghează
Și pe păstori cu drag la El să-i chem

[v3]
Iubirea Lui ne-ar fi chemat la iesle
Minunea întrupării să vedem
E un Copil dar totuși El ne este
Un Rege Sfânt și Dumnezeu etern

[v4]
Aș fi dorit și eu să-Ți pot aduce
Și aur, smirnă și tămâie-n dar
Iar glasul cântului duios să urce
Cu-al îngerilor cor pe scări de har

[v5]
Și slava Lui a străbătut pământul
În locuri preaînalte a ajuns
Iar pacea Sa ne este astăzi cântul
Ce ne-a unit în jurul Lui Isus.