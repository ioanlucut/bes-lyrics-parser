[title]
Despartire {author: {Marius Livanu}, {rcId: {7115}}

[sequence]
v1,c,v2,c

[v1]
De ce mai este despărțire ?
Și stări cu ochi înlăcrimați ?
Și-mbrățisări sfâsietoare
Când nu-i mai bine ca-ntre frați
Când nu-s cântări mai dragi niciunde
Nici rugăciune mai cu har
De ce așa curând trec toate
Și vine despărțirea iar ?

[c]
/: O, despărțire de ce oare
Mai trebuie și tu să fii ?
De ce plătim cu-atâtea lacrimi
A noatre scurte bucurii ? :/

[v2]
De ce așa de lungă-i vremea
Când stăm departe și dorim ?
Și așa de scurtă-i clipa dulce
Ce-o stăm aici când ne-ntâlnim ?
De ce sunt oare atâtea piedici
Și depărtare între noi ?
Când va fi oare întâlnirea
Să nu mai mergem înapoi