[title]
Uraganele lovesc pamantul {author: {Dorel Breabăn}, {rcId: {232765}}

[sequence]
v1,c,v2,c,v3,c

[v1]
Uraganele lovesc Pământul,
Se-mplinesc cuvinte din Apocalips,
Vin evenimente zguduind întinsul,
Toate se întâmplă după cum e scris.

[c]
/: Va fi strâmtorare, necazuri vor fi
Și vântul puternic atunci va lovi,
Iar noi, lângă Domnul, de El ocrotiți,
Pe stâncă-n furtună... vom sta neclintiți! :/

[v2]
Peste lume năvălit-au duhuri,
Și, din neveghere, unii-s înșelați.
De-L urmăm pe Isus, ne va fi alături,
Din potopul lumii, noi vom fi salvați!

[v3]
Se va auzi curând o voce
Care-a spus odată mării „tu să taci!”
Va chema pe nume, va suna apelul,
De nu te cunoaște, ce ai să te faci?