[title]
Universul e in asteptare {author: {Dorel Breabăn}, {rcId: {206793}}

[sequence]
v1,c,v2,c,v3,c

[v1]
Universul e în așteptare,
Ce s-a profețit se va împlini.
Toate trec cu grabă uimitoare,
Mari evenimente, iată, vor veni.

[c]
/: Într-o zi pleca-vom printre stele,
Într-o zi de bucurii eterne.
Când acest Pământ se va topi,
Noi vom fi cu Domnu-n acea zi! :/

[v2]
Ce s-a scris demult, se împlinește,
Trupuri transformate se vor ridica
Iar când Isus pe nori se ivește,
Spre cer, mii de stoluri se vor înălța.

[v3]
Va începe sfânta sărbătoare
Pregătită-n ceruri, pentru veșnicii,
Și vor fi cu Domnul în splendoare
Cei pe care Duhul Sfânt îi va răpi.