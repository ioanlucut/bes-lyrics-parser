[title]
In mana ta e siguranta {composer: {Oltita Nistor}, {rcId: {96929}}

[sequence]
v1,v2,v3,v4

[v1]
În Mâna Ta e Siguranță
Când totu-n jur se clatină
Ne-ai pus în suflet o Speranță
Ce și prin Valea Morții stă, 
Speranță binecuvântată.
Noi nu suntem decât copilul
Ce-n Tatăl lui se încrede
Păzește Doamne Tu poporul
Când totu-n jur se clatină,
Ne fi Tu, Doamne, Salvatorul!

[v2]
Bat vânturile deznădejdii
Și nu putem dormi tihnit
Dar ne cunoaștem Căpitanul
Și locul unde ne-am pornit
Și Căpitanul ne cunoaște.
Noi nu putem opri furtuna
Dar ne putem ruga smeriți
Când barca se frământă-n valuri
În Mâna Ta stăm liniștiți
Chiar dacă n-ai opri furtuna.

[v3]
Vin poate vremuri de prigoane
Și încercări cum n-au mai fost
Creștinii par mereu mai slabi
Dar Domnul e-al lor Adăpost
Și Harul tot mereu îi ține.
Nu ne mai temem, n-avem frică
De viitor și ce-ar veni,
E Dumnezeu salvarea noastră
Și-n Casa Lui ne va primi
Chiar dacă lumea ar fi arsă.

[v4]
Când totu-n jur se prăbușește
Noi stăm în Pacea cea de sus
Că nu suntem decât copilul
Și Tatăl nostru e Isus
Ce ține cerul și pământul.
Fie slăvit o veșnicie
Isus ce viața Lui ne-a dat
Nu poate pieri niciodată
Cel ce de Domnul e înviat
Ci veșnic viața i-e păstrată!