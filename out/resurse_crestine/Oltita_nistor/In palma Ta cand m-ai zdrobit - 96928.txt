[title]
In palma ta cand m-ai zdrobit {author: {Oltita Nistor}, {rcId: {96928}}

[sequence]
v1,v2,v3,v4,v5

[v1]
În palma Ta când m-ai zdrobit
Mai mult pe Tine Te-a durut
Că n-am știut cât sunt iubit
N-am înțeles ce mi-ai făcut
Ai plâns atunci de jalea mea
Că nu vedeam cât ești de bun
/: Ai fi dorit să-mi spui cumva:
„
Ce fac, tu nu pricepi acum.” :/

[v2]
Iar când de mine Te-ai ascuns
Să-mi întărești credința mea
Prin noaptea vieții m-ai condus
Chiar în împărăția Ta
Te îndurera să mă privești
Cum Te tot caut și mă lupt
/: Că nu puteam să mă încred
Și-aceasta Doamne Te-a durut. :/

[v3]
Credeam că vei sfârși curând
Lucrarea care-ai început
Dar ani și ani tot cad înfrânt
Mă doare că durează mult
Azi înțeleg că Tu zidești
În mine Chipul Tău frumos
/: Și ani și ani mă tot aștepți
Să fiu asemenea lui Hristos :/

[v4]
În încercare să înțeleg
Că și Tu suferi pentru mine
Ridică-mi ochii să Te văd
Și să rămân unit cu Tine.
Să simt și eu inima Ta
Și să înțeleg că mă înțelegi
/: Să Te iubesc mai mult aș vrea
Aici și -n cerul Tău pe veci. :/

[v5]
Acum eu văd cum strălucești
Și ce frumos m-ai rezidit
De aceea chiar de mă zdrobești
Eu sunt întruna fericit
Și -Ți mulțumesc că m-ai răbdat
Că Te-a durut durerea mea
/: Mai dă-mi din Duhul Tău Isus
Ca-n toate să Te pot lăuda. :/