[title]
Cand visele vietii doamne {author: {Oltita Nistor}, {rcId: {96930}}

[sequence]
v1,v2,v3

[v1]
Când visele vieții, Doamne,
S-au spulberat fără folos
Tu nu lăsa ca suferința
Să mă despartă de Hristos!
Înțelepciune, Doamne -Ți cer, înțelepciune, 
Să mă ajute să răzbesc prin astă lume
Și dă-mi durerii, Doamne Tată, o cărare
Să mă înalțe înspre sfântă adorare, 
Înțelepciune Doamne -Ți cer, Înțelepciune!

[v2]
Când nu înțeleg de ce întârzii
Să-mi împlinești Rugăciunea
Tu nu lăsa ca nerăbdarea
Să-mi strice bucuria mea!
Înțelepciune Doamne -Ți cer înțelepciune,
S-aștept și să mă încredințez în mâna Ta
Tu dă-mi credință să ajung la împlinire
Cu mulțumirea ce îmi umple inima,
Înțelepciune Doamne -Ți cer, Înțelepciune!

[v3]
Când toate trec în astă lume
Eu mă înalț înspre Hristos
Să -I mulțumesc întotdeauna
Că-mi face viața cu folos
Înțelepciune Doamne-mi dai, Înțelepciune,
Să Te iubesc și să Te caut aici jos
Și pe cărarea așteptării și durerii
Tu mă conduci la Înțelepciunea lui Hristos,
/: Înțelepciunea Doamne ești, Înțelepciunea! :/
Înțelepciune Doamne -Ți cer, Înțelepciune,
Înțelepciune Doamne-mi dai, Înțelepciune.