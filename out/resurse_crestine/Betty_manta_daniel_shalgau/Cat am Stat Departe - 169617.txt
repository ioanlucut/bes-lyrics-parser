[title]
Cat am stat departe {author: {Betty Manta, Daniel Shalgau}, {rcId: {169617}}

[sequence]
v1,c,v2,c,e

[v1]
Cât am stat departe culegeam doar spini,
Mâna-nsângerată nu găsea alin
Lacrimile Tale mă chemau mereu
Sângerai pe cruce, Tu în locul meu

[c]
Florile iubirii, de la pieptul Tău
Au uscat toți spinii sufletului meu
Mi-ai adus iertarea, pacea ca un râu
Vreau de-acum, Isuse, doar al Tău să fiu

[v2]
Anii trec ca norii, duși de-al vieții vânt
Fără Tine, Doamne, pumnii goi îmi sunt
Ți-am adus la cruce sufletul pribeag
Și mi-ai dat iertarea, Domnul meu cel drag

[e]
Ți-am adus la cruce sufletul zdrobit
Și mi-ai dat iertarea, Domnul meu iubit.