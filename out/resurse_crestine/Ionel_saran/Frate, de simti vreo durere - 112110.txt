[title]
Frate de simti vreo durere {composer: {Ionel Saran}, {rcId: {112110}}

[sequence]
v1,v2,v3,v4,v5,v6,v7,v8,v9,v10

[v1]
Frate, de simți vreo durere
De ai vreun necaz nespus,
Pune-ți degrabă ’nainte
Chinul, Domnului Isus.

[v2]
Dacă ți-a vorbit vecinul
Un cuvânt poate de rău,
Amintește-ți de ocara
Lui Isus, stăpânul tău.

[v3]
Dacă ți-a furat averea,
Și tu plângi neîncetat
Uită-te și tu la Domnul:
Și cămașa i-au luat.

[v4]
De ești dat în judecată
De vrăjmașul tău mișel,
Să privești la Domnul țintă
Judecat a fost si El.

[v5]
Dacă pe nedrept, creștine
Ai fost chiar și osândit,
Să-ți aduci atunci aminte
De Isus cel răstignit.

[v6]
Și-apoi pune-ți întrebarea
Dacă este chinul tău
Tot așa grozav de mare,
De te plângi așa de rău.

[v7]
Poate tu iubite frate
Tot ești vinovat un pic,
Însă Domnului, știi bine,
Nu i s-a găsit nimic.

[v8]
El a fost întins pe cruce,
Ca cel din urmă tâlhar,
Numai să ne scape frate,
Din iadul cel prea amar.

[v9]
Te oprește, dar, creștine,
Și nu te mai răzbuna
Și gândește la Stăpânul
Cum pe toate le-a răbdat.

[v10]
Și de câte ori iubite,
Vei fi singur și mâhnit,
Să-ți aduci atunci aminte
De Isus cel răstignit.