[title]
Pe marea vietii valuri se ridica {composer: {Adrian Todor}, {rcId: {66875}}

[sequence]
v1,v2,v3,v4,v5,v6,v7,v8

[v1]
Pe marea vieții, valuri se ridică,
Iar noi printre valuri cu greu ne luptăm.
/: Vino, Tu, Isuse, în a noastră barcă,
Căci noi făr’ de Tine-n val ne scufundăm. :/

[v2]
Furtuna-i mai tare azi ca niciodată
Și-s puțini ce luptă în contra unui val.
/: Vino, Tu, Isuse, în a noastră barcă
Până vom ajunge la cerescul mal. :/

[v3]
Mulți își pierd nădejdea în cumplita luptă,
Iar pe unii valul i-a acoperit.
/: Vino, Tu, Isuse, și salvează astăzi
Tot ce se mai poate și-ncă n-a pierit. :/

[v4]
Strânsă e credința la cei ce-L așteaptă,
Iar pe-altarul rugii nu mai este jar.
/: Vino, Tu, Isuse, aprinde iar iubirea,
Fă să ardă jertfa pusă pe altar. :/

[v5]
Chiar străjerii care-s puși ca să vegheze,
Ei sună din trâmbiți la poporul sfânt.
/: Vino, Tu, Isuse, și o îmbărbătează
Pe a Ta mireasă aici pe pământ. :/

[v6]
Căci aproape-i, Doamne, ziua revederii,
Iar credința noastră piere rând pe rând.
/: Vino, Tu, Isuse, dup-a Ta mireasă,
Ce e sigilată cu Duhul Tău Sfânt. :/

[v7]
Dă-i multă răbdare, multă biruință,
Slava să-și păstreze până când Tu vii,
/: Ca să poată ajunge pân-acolo în ceruri.
O să-i duci o dată pe ai Tăi copii. :/

[v8]
Căci numai la Tine este bucurie,
A noastră nădejde aici pe pământ.
/: Deci, grăbește, vino, vino mai degrabă
Vino, tu, Isuse, la poporul sfânt. :/