[title]
Ce faci tu aici ilie? {author: {Daniela, Vitaly Haidaciuc Gutu}, {rcId: {198605}}

[sequence]
v1,c,v2,c,v3,c

[v1]
Cum ar fi dacă-ntr-o zi
Dumnezeu ți-ar spune ție
Cum Profetului i-a spus:
”
Ce faci tu aici, Ilie?”
I-ai răspunde că te simți
Pustiit și-nsingurat
Ca-i rămas doar tu din toți
Doborât și încercat.

[c]
Are Domnul sfinții Lui
Peste tot, pe tot pământul
Care nu s-au întinat
Care n-au călcat Cuvântul!
Care umblă în lumină
Lui Baal nu se închină
Nu ești singur în pustie
”
Ce faci tu aici, Ilie?”

[v2]
Câteodată ne simțim
În uitare ca Ilie
Suspinăm și suferim
Doare și doar Domnul știe
Doare dorul de cel drag
Doare palma ce-ai primit
Doare când te simți străin
Doare când nu ești iubit

[v3]
Doare când te simți respins
Doare lacrima din gene
Doare când te simți învins
Întristarea când se-așterne,
Suferința-n corpul tău
Sufletul nemântuit,
Doare când în gândul tău
Știi că ai păcătuit.