[title]
Ce mult astept aceea zi {composer: {Puiu Chibici}, {rcId: {6974}}

[sequence]
v1,v2,v3,v4,v5,v6

[v1]
Ce mult aștept aceea zi
Când Tu din slavă vei veni,
/: Cu Tine, Doamne-n veci să fim
/: Și să nu ne mai despărțim. :/

[v2]
Să ne-ntâlnim cu toți în nor,
Împreună, frați și surori,
/: Și să zburăm spre veșnicii,
/: Către eterne bucurii. :/

[v3]
O, Doamne-adu aceia zori,
Acele veșnice splendori,
/: Aceea zi noi o dorim
/: Și de departe o zărim. :/

[v4]
Ajută-ne în încercări,
Stai lângă noi în întristări,
/: Să ne păstrăm, Doamne, curați
/: Până la cer vom fi luați. :/

[v5]
Ierusalim, oraș ceresc,
Locaș preasfânt, dumnezeiesc,
Îmi arde doru-aprins în piept
/: De câtă vreme te aștept. :/
Mi-așa de dor, mi-așa de dor,
/: Spre tine-odată vreau să zbor. :/

[v6]
Aș vrea să zbor spre-acele zări,
Să uit de lacrimi și dureri,
În strălucire de nespus
/: Unde-mpărat va fi Isus, :/
Cu Daniel, cu Avraam,
/: Cântând în noul Canaan. :/