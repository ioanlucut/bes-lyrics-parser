[title]
Eu sunt usa oilor {author: {Puiu Chibici}, {rcId: {6558}}

[sequence]
v1,v2,v3,v4,v5

[v1]
Eu sunt ușa oilor,
Eu sunt bunul lor Păstor,
Eu le duc la apă vie,
Care curge-n veșnicie
În Cereasca-Împărăție.

[v2]
Eu sunt pâinea tuturor
Coaptă-n Golgota-n cuptor,
Pâine ce se înmulțește
Și-n inimi curate crește
Și prin Duhul Sfânt rodește.

[v3]
Eu sunt jertfa pe altar,
Sunt izvorul sfânt de har,
Râu de viață dătător și balsam vindecător,
Eu sunt Rege-al regilor.

[v4]
Eu sunt cel de la-nceput,
Cel din Dumnezeu născut,
Cine se încrede-n Mine
Și se leapădă de sine
Nu va fi dat de rușine.

[v5]
Numele Meu e Isus,
Peste toate-s mai presus,
Eu sunt jerfa de iubire,
Mielul cel de ispășire,
Sunt a lumii mântuire.