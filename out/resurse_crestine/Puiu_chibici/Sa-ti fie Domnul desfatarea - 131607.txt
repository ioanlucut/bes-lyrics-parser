[title]
Sa-ti fie domnul desfatarea {composer: {Puiu Chibici}, {rcId: {131607}}

[sequence]
v1,c,v2,c,v3,c,v4,c,v5,c

[v1]
Să-ți fie Domnul desfătarea
În orice zi din viața ta,
El să-ți aducă înviorarea
Când de oboseală vei cădea.

[c]
El să-ți trimită ajutorul
Când valurile năvălesc
/: Cu raza Lui s-alunge norul
S-aducă har Dumnezeiesc :/

[v2]
Să-ți fie Domnul mângâierea
Când de necaz esti copleșit,
Să simți susurul și-adierea
Celui ce-atâta te-a iubit.

[v3]
Să-ți fie Domnul alinarea
Când de durere ești răpus,
Să iți aducă vindecarea
Medicul bun și drag Isus.

[v4]
Cântări și laude să nască
În tine cercetarea Lui,
Și omul cel ascuns să crească
Spre slava sfântă a cerului.

[v5]
Să strigi ca David din vechime
Trăiască Domnul, Stânca mea,
Să preamărești Sfânta Treime,
Să strigi: Osana, Aleluia.