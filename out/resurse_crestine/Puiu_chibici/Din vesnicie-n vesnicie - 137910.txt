[title]
Din vesnicie-n vesnicie {author: {Puiu Chibici}, {rcId: {137910}}

[sequence]
v1,c,v2,c,v3,c

[v1]
Din veșnicie-n veșnicie
Exiști și dăinuiești mereu
Și universu-ntreg Te știe
Că ești supremul Dumnezeu.
Te știe framâtul grădinii
Și râul ce susură lin,
Te știu izvoarele luminii
Și-al păsărilor tril divin.

[c]
Îți cântă zările albastre
Mărire, Glorii, Osiana, Aleluia,
Îți cântă mii și mii de astre
Că ești cea mai frumoasă stea.

[v2]
Ești Preaînalt, ești Infinitul,
Ești Meșterul cel iscusit,
Ești Începutul, ești Sfârșitul,
Ești Dumnezeu ce ne-a iubit.
Tu ești secretul fericirii
Ce sufletele ne-ncălzești,
Tu ești speranța nemuririi,
Tu peste veacuri strălucești.

[v3]
În rândul lor ce Te laudă
Ne-alăturăm și noi acum,
Căci Tu ne porți din slavă-n slavă,
O, Domnul nostru sfănt și bun.
Pentru iubirea-Ți minunată
Trimisă-aicea prin Isus
Îți mulțumim, iubite Tată,
De-acum și până-n ceruri sus.