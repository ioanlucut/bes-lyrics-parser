[title]
Cum te-ai oprit {composer: {Puiu Chibici}, {rcId: {240206}}

[sequence]
v1,v2,v3,v4

[v1]
Cum Te-ai oprit de mult la han,
Venind pe-asin călare,
Milos și blând Samaritean,
În bunătatea-Ți mare,
Te oprește o clipă și la noi,
Suntem bătuți, trântiți și goi,
Samariteanule milos,
Mai leagă rănile ce dor,
Mai toarnă leac alinător,
O, medic sfânt, Isus Hristos.

[v2]
Trecut-au preoți și leviți
Spre Ierihon la vale,
Nepăsători, cu pași grăbiți,
Văzându-și de-a lor cale.
Doar Tu, Isuse, Te-ai oprit
La cel căzut, la cel lovit,
Ce din durere Te-a chemat,
I-ai pus pe răni ulei și vin,
L-ai pus călare pe asin,
Isuse, Medic minunat.

[v3]
Acum, aici în casa Ta
E-un han de poposire,
Să intre orișicine-ar vrea,
Căci Tu-i dai mântuire.
Și-acei săraci, și-acei sărmani
Și ologi și văduve și orfani,
Căci brațul Tău e larg deschis,
Și-acei goniți și-acei huliți
Și-acei ce-n lume-s rătăciți,
”
Veniți la Mine!”, Tu ai zis.

[v4]
La margine de drum cândva
M-ai găsit și pe mine,
N-aveam atunci pe nimenea
Durerea să-mi aline.
Spre mine-ncet Te-ai aplecat,
Cu dragoste m-ai ridicat
Și mi-ai vorbit blând și duios,
M-ai mângâiat, m-ai îngrijit
Și prețul meu Tu L-ai plătit,
Prieten drag, Isus Hristos.