[title]
La o clipeala {author: {Puiu Chibici}, {rcId: {145658}}

[sequence]
v1,v2,v3,v4,v5

[v1]
La o clipeală se vor transforma
Acei ce-au stat în așteptarea Sa
Când trâmbița din cer va răsuna
Și din etern Isus va apărea.

[v2]
,,
O, iată Mirele’’, se va striga,
Putea-vei, frate, a-L întâmpina
Când cele patru zări vor fulgera
Și stoluri, stoluri se vor înălța?

[v3]
Ferice fi-vei dac-ai fost curat
Și haina-n sânge sfânt tu ți-ai spălat,
Dac-aici jos pentru El ai lucrat
Vei fi pe nume de Isus chemat.

[v4]
Ce bucurii vor fi când L-om vedea,
Când din ochi ne va șterge lacrima,
Când vocea-I caldă atunci ne va chema,
O, vino, slugă bună-n casa mea.

[v5]
O, frate, ești tu gata de plecat,
Ești pentru cer cu totul devotat?
De ești încă cu lumea încurcat,
Aruncă tot și așteaptă-L necurmat.