[title]
Ca femeia cananeanca din scripturi {composer: {Puiu Chibici}, {rcId: {174575}}

[sequence]
v1,c,v2,c,v3,c

[v1]
Ca femeia cananeancă din Scripturi
S-adunăm am vrea și noi fărâmituri.
Chiar și-atât de am primi, ne-am sătura,
Căci e-un har să fim, Isus, la masa Ta!

[c]
/: Spune, Doamne, un cuvânt
Azi, prin Duhul Tău cel Sfânt
Și ne vom înviora,
Căci Tu încă faci minuni
Și-orice boli sau slăbiciuni
/: Le mai poți, Isuse, vindeca! :/

[v2]
Să-Ți atingem poala hainei de-am putea,
De-alte leacuri trebuință n-am avea!
Totuși, prin credința-n Tine îndrăznim
Și la tronul îndurării iar venim.

[v3]
Scăldătoarea este plină de bolnavi
Șchiopi și orbi, și-atâtea sute de sărmani,
Doar o clipă apa de ai tulbura,
Am vedea cu toți ce mare-i slava Ta!