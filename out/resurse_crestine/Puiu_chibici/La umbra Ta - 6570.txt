[title]
La umbra ta {composer: {Puiu Chibici}, {rcId: {6570}}

[sequence]
v1,c,v2,c,v3,c

[v1]
La umbra aripilor Tale,
Copiii Tăi se întâlnesc
La ceas de plâns amar și jale,
Ei sufletul și-L răcoresc,
Ce bine-i, Doamne, lângă Tine,
Ce bine e sub al Tău nor,
La umbra Ta sunt ape line,
Ce curg din veșnicul izvor.

[c]
Ce bine e cu Tine, ce bine-i sub al Tău umbrar,
Ce bine e cu Tine, ce bine e sub har!

[v2]
La umbra aripilor Tale,
O, Doamne Dumnezeul nost’,
Toți cei ce merg pe a Ta cale
Găsesc oricând un adăpost.
Aicea poate orișicine
O veșnicie ca să stea,
Nu-i nicăieri atât de bine,
O, Doamne, ca la umbra Ta.

[v3]
La umbra aripilor Tale
Se-adăpostește-al Tău popor
Să-Ți cânte Ție osanale,
Tu, râu de viață dătător.
Sleiți de arșița pustiei,
De soarele dogoritor,
Veniți la oaza bucuriei,
Veniți, fiii oamenilor.
Voi cei trudiți de drum și cale,
De sarcini grele-mpovărați,
Voi cei răpuși de chin și jale,
Aici veți fi eliberați.
Veniți la Domnul, El e aproape,
Voi cei ce greul v-a răpus,
Veniți acum, veniți la ape,
La stânca vieții, la Isus.