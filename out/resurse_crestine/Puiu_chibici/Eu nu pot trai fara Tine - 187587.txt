[title]
Eu nu pot trai fara tine {composer: {Puiu Chibici}, {rcId: {187587}}

[sequence]
v1,c,v2,c,v3,c

[v1]
Eu nu pot trăi fără Tine,
N-am viață făr’ dragostea Ta.
De n-ai fi, o, Doamne, în mine
Ce soartă cumplită-aș avea.
Eu nu pot trăi fără Tine
Căci focul din sufletul meu
Nu poate fi stins de oricine
Decât de-al Tău har, Dumnezeu.

[c]
Am nevoie de Tine
Am nevoie de vocea Ta
Am nevoie de vocea Ta
De-aceea Te-aștept Mesia

[v2]
Ce-aș fi, Domnul meu, fără Tine,
M-aș stinge ca flacăra-n vânt.
Tu-mi ești apă vie și pâine
Și sensul umblării pe pământ.
De Tine-s legat pe vecie,
Trăiesc căci Tu-n mine ești viu.
De-aceea doresc numai Ție
Să-Ți cânt și aproape să-Ți fiu.

[v3]
De Tine mereu am nevoie,
De Tine, Părintele meu,
Și-a inimii primă bătaie
Rostește-ntâi Numele Tău.
Mă faci fericit c-o privire,
C-o rază și-un zâmbet sublim,
Și pacea și marea-Ți iubire
La sânul Tău Tată mă țin...