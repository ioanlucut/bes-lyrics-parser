[title]
Tu dar copilul meu intareste-te mereu {composer: {Puiu Chibici}, {rcId: {60406}}

[sequence]
v1,c,v2,c,v3,c,v4,c

[v1]
„
Tu dar, copilul meu, întărește-te mereu
Ca un ostaș viteaz, devotat lui Dumnezeu!
Îndreaptă-ți către cer totdeauna pașii tăi,
Fii-n slujbă plin de zel, veghează, Timotei!

[c]
Luptă-te lupta cea bună
Pentru care ai fost chemat,
Să fii vrednic de Cunună,
Luptă-te lupta cea bună
Și păstrează-te curat!

[v2]
Ca Alexandru-s mulți și ca Dima-n adunări,
Și tineri și adulți, apucând alte cărări,
Dar tu, copilul meu, fii lumină printre ei,
Fii treaz, fii înțelept, veghează, Timotei!”

[v3]
Așa îl învăța un apostol credincios
Ce Pavel se numea, rob urmaș al lui Hristos!
„
Apleacă-ți inima către tot ce ai învățat
Și Evanghelia vestește-o ne-ncetat!”

[v4]
Fii gata-n orice ceas, că sunt vremuri de sfârsit,
Și-n timpul ce-a rămas să fii, frate, pregătit!
Nu fi părtaș nicicând la lucrarea celor răi,
Ci-n cuget și în gând fii treaz ca Timotei!