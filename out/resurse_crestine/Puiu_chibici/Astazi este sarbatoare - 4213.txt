[title]
Astazi este sarbatoare {composer: {Puiu Chibici}, {rcId: {4213}}

[sequence]
v1,v2,v3,v4

[v1]
Astăzi este sărbătoare,
E-o revărsare de har,
Cu lacrimi de bucurie,
Dar și lacrimi de amar,
/: Lacrime de despărțire
De-acei dragi ce i-am lăsat,
Căci de casa părintească
Eu de astăzi mă despart. :/

[v2]
Să te mângâie azi Domnul,
Mamă care m-ai crescut,
Nopți în șir mi-ai veghiat somnul,
Ce-i odihna n-ai știut.
/: Astăzi știu că tu vei plânge
Și vei plânge cu amar,
Căci în casa ta, o, mamă,
Am fost un mărgăritar. :/

[v3]
Atunci când veneam acasă,
Zâmbitor mă-ntâmpinai,
Astăzi ochii-ți sunt în lacrimi,
Știu durerea ce o ai.
Ce să-ți fac, iubite tată,
Cum să-ți alin dorul tău?
Locul gol rămas acasă,
Să îl umple Dumnezeu.
Căci acum eu sunt mireasă
Eu mă duc pe drumul meu
Și de azi, mamă și tată
Îmi va fi doar Dumnezeu.

[v4]
O, Isuse, Doamne sfinte,
Te rugăm să-i ocrotești
Pe-acest drum de azi ’nainte
Lângă ei Tu să pășești.
/: Să lași binecuvântare
Ca și-n Cana Galilei,
Să-i conduci cu mână tare
Pân’ la nunta Ta din cer! :/