[title]
Dragostea-i din dumnezeu {author: {Puiu Chibici}, {rcId: {137975}}

[sequence]
v1,v2,v3,v4,v5

[v1]
Dragostea-i din Dumnezeu, ea din veacuri e mereu
Și orice dar dac-ai avea, mai presus e dragostea.
Dragostea înseamnă dor, ea e soare și nu nor,
Ea din veacuri dăinuiește și în ceruri locuiește.

[v2]
Dragostea e cea mai mare dintre daruri de sub soare,
Dragostea suferă tot pentru Domnul Savaot,
Dragostea nu face rău, căci ea e chiar Dumnezeu,
Blândă, caldă și miloasă și cu inima aleasă.

[v3]
Dragostea e ascultare, ea primește-orice mustrare,
Biruie orice-ncercare și e plină de-ndurare.
Dragostea s-a arătat când Isus viața Și-a dat
Și-n Golgota S-a jertfit pentru noi căci ne-a iubit.

[v4]
Dragostea-i credincioșie, pace sfântă, armonie,
Dragostea nădăjduiește și cu drag se dăruiește,
Nu caută al ei folos, ci doar slava lui Hristos,
N-are ură, nici mânie, nu se umflă de mândrie.

[v5]
Dragostea e bunătate, e răbdare și dreptate,
Dragostea e părtășie, ea domnește pe vecie,
Dragostea înseamnă dor, ea e soare și nu nor.
Sus în slavă locuiește și din Dumnezeu pornește.