[title]
Dispretuit si parasit {author: {Puiu Chibici}, {rcId: {4176}}

[sequence]
v1,v2,v3

[v1]
Disprețuit și părăsit
Și-obișnuit cu suferința,
La moarte crudă osândit,
Isus își asculta sentința:
Să fie-n cuie tintuit!
Striga atunci întreg soborul,
,,
Să fie-n cuie pironit!,,
Să moară Isus, Salvatorul,
Să moară al meu Isus iubit.

[v2]
Să moară Domnul a trebuit,
El, care e neprihănire,
Pe lemnul groazei răstignit,
Purtând a mea neleguire.
Să moară un Miel nevinovat,
Străpuns în mâini și în picioare,
Să moară al lumii Împărat
Pentru a mea și-a ta salvare,
Să moară pentru-al nost’ păcat.

[v3]
Să mori, Isus, ca un tâlhar,
Ce grea și crudă condamnare,
Să mori pe cruce la Calvar
Pentru a mea răscumpărare.
O, Doamne, cum să-Ți răsplătesc
Iubirea Ta nespus de mare?
Nu pot decât să-Ți mulțumesc
Și aplecat să-Ți cer iertare,
Și-n veci de veci să te slăvesc,
Și-n veci de veci să te iubesc.