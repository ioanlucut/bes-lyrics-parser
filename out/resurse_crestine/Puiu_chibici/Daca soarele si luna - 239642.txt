[title]
Daca soarele si luna {author: {Puiu Chibici}, {rcId: {239642}}

[sequence]
c,v1,c,v2,c,v3,c

[c]
Dacă soarele și luna, ar vorbi și-ar cuvânta,
Cerul întreg de osanale, neîncetat ar răsuna.
Dacă miile de stele, glas și voce ar avea
Cu cântări de preamarire, zi și noapte L-ar lăuda.

[v1]
Vezi tu, omule ce dar, Ți-a dat ție ziditorul
Să ai parte de așa har, să vorbești cu Creatorul.
De ce taci când El ți-a dat, gură și un grai curat?
Vrei de pietre El să fie lăudat?

[v2]
Ți-a dat tot când te-a întocmit, Te-a imbracat în nemurire,
Loc în cer ți-a pregătit, Domnul în a Sa iubire.
De ce taci când El ți-a dat, gură și un grai curat?
Vrei de pietre El să fie lăudat?

[v3]
Ce ai putea să-ți mai dorești, cand ai mâini și ai picioare?
Poți gândi, poți să privești și să admiri a Sa spendoare.
De ce taci când El ți-a dat, gură și un grai curat?
Vrei de pietre El să fie lăudat?