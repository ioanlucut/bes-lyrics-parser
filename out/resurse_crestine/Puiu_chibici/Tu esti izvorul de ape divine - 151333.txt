[title]
Tu esti izvorul de ape divine {composer: {Puiu Chibici}, {rcId: {151333}}

[sequence]
v1,c,v2,c2,v3,c2

[v1]
Tu ești izvorul de ape divine
Și-a lor zăgazuri Tu le stăpânești!
Când Îți întinzi mâna, sfinte Stăpâne,
Cu binecuvântări ne copleșești!
Ești adierea subțire și blândă,
Ești raza caldă ce-n noi strălucești!
Tu ești flăclia de veacuri arzândă,
Ești brațul tare ce toate cârmuiești!

[c]
Tu ești un râu de har, ești pace, ești alin!
Ești minunatul dar! În veci fii lăudat!

[v2]
Tu ești un cântec ce-mi umple viața,
Ești zâmbetul dimineții frumos!
Ești soarele ce-și arată-n zori fața,
Ești Tatăl Domnului Isus Hristos!
Tu ești Divinul, Tu ești Preaînaltul,
Nemuritor din vecii în vecii!
Ești Creatorul, ca Tine nu-i altul,
Tu-ai fost Același și-n veci la fel vei fi!

[c2]
Tu ești un râu de har ce curge ne-ncetat,
Ești minunatul dar! În veci fii lăudat!

[v3]
Când îmi întorc către Tine privirea,
Mă luminez de-al Tău chip minunat!
Când strig spre Tine-mi aduci izbăvirea,
Pe ai Tăi copii Tu nu-i lași niciodat’!
De-a Ta iubire mi-e plină ființa,
Cu îndurare mă-nconjuri mereu!
În Tine, Doamne, mi-e pururi credința,
Părinte veșnic și mare Dumnezeu!