[title]
In slavitu-ti nume mare {author: {Puiu Chibici}, {rcId: {61943}}

[sequence]
v1,v2,v3,v4,v5,v6,v7,v8

[v1]
În slăvitu-Ți nume mare
Încă ne mai adunăm
Și în rugă și-n cântare,
Doamne, ne mai bucurăm.

[v2]
Când cobori în adunare
Nu proșternem la pământ
Și-Ți dăm cinste și onoare
Când cobori prin Duhul Sfânt.

[v3]
În nemărginita-Ți milă,
Isus, vii la noi mereu,
Și la inima umilă
Te apleci, o, Domnul meu.

[v4]
Când cobori la noi din slavă
Și în taină ne vorbești,
Chiar și boala cea mai gravă
Cu-n cuvânt tămăduiești.

[v5]
Vii să ne lași mângâiere,
Să legi rănile ce dor,
Să alini orice durere,
Să lași leac vindecător.

[v6]
Când cobori la noi, Isuse,
Tu, păstorule de oi,
Sunt doar bucurii nespuse,
Nu mai sunt griji, nici nevoi.

[v7]
În slăvitu-Ți nume mare
Mai am trecere și eu,
Tu m-ai scăpat de pierzare,
Bun și veșnic Dumnezeu.

[v8]
În iubirea-Ți minunată,
Doamne, încă mântuiești,
Și în brațul cald de tată,
Doamne, încă ne primești.