[title]
Eu ma culc si-adorm in pace {author: {Puiu Chibici}, {rcId: {6525}}

[sequence]
v1,v2,v3,v4,v5

[v1]
Eu mă culc și-adorm în pace
Căci Tu, Doamne, mă veghezi
Când suspin în miez de noapte
Și-mi curg lacrime sub pleoape,
Tu, Isus, mă cercetezi.

[v2]
Pui de lei strigă de foame,
Dar eu liniștit adorm,
Căci Te am pe Tine, Doamne,
Lângă mine-n orice vreme
Și-mi dai pâine ca prin somn.

[v3]
Mai presus de-orice făptură,
Cu iubire m-ai creat,
Mi-ai dat sfântă-nvățătură
Și-o cântare nouă-n gură
Să Te laud ne-ncetat.

[v4]
Mi-ai dat slava îngerească,
Mi-ai dat Duh din Duhul Tău.
Sunt a cerului Mireasă,
Preoție-mpărătească,
Sunt din neam de Dumnezeu.

[v5]
Fii lăudat, o, Doamne mare,
Din vecie înălțat,
Tu dai florilor culoare,
Tu-i dai câmpului splendoare,
Să fii binecuvântat.