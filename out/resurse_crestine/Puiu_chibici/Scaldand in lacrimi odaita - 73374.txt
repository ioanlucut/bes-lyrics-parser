[title]
Scaldand in lacrimi odaita {author: {Puiu Chibici}, {rcId: {73374}}

[sequence]
v1,v2,v3,v4

[v1]
Scăldând în lacrimi odăița
Te-așteaptă, Mire, Porumbița,
Să o răpești de pe pământ,
S-o duci cu Tine-n cerul sfânt,
O, vino, Isus, mai curând.

[v2]
Te cheamă azi a Ta Mireasă
Să vii s-o duci la Tine-acasă,
Să-i stâmperi dorul arzător,
S-o duci la ape de izvor,
O, vino, blândule Păstor.

[v3]
Se-arată zorii-n depărtare
Și viile-s de-acum în floare,
A înverzit iarba-n câmpii
Și păsări cântă mii și mii,
O, vino, nu mai zăbovi.

[v4]
De peste tot se-aud semnale,
Se-aud cum vin a Tale care,
Te așteptăm cu dor nespus,
Te așteptăm privind în sus,
O, vino, preaiubit Isus.