[title]
Mi-asa de dor de tine {author: {Puiu Chibici}, {rcId: {3974}}

[sequence]
v1,c,v2,c2,v3,c3,v4,c4,v5,c5

[v1]
Mi-așa de dor de Tine,
Stăpânul meu cel drag,
Și-n orice dimineață
Te-aștept mereu în prag.

[c]
/: Privesc în depărtare
Să Te zăresc pe nor,
Spre țara cea cu soare
Ah, cât mi-e dor să zbor. :/

[v2]
M-am săturat de lume,
De-a ei ademeniri,
De-a ei plăceri de-o clipă
Ce-s numai amăgiri.

[c2]
/: M-am săturat de-amaruri,
De zbucium și dureri,
Mi-e dor, mi-e dor Isuse
De-a Tale mângâieri. :/

[v3]
E-atâta stricăciune
Și sete de păcat
Dă-mi Doamne-nțelepciune
Să mă păstrez curat.

[c3]
/: Din tot cuprinsul zării
Nimica n-aș mai vrea
Doar premiul alergării
Să-l iau din mâna Ta. :/

[v4]
Te văd doar printre lacrimi
Căci crucea-i tot mai grea
Dar vin cu-a mele sarcini
Isus la crucea Ta.

[c4]
/: Vin iar să-ți spun necazul,
Păstorule de oi,
Vin iar să-mi ștergi obrazul
Să plângem amândoi. :/

[v5]
Ajută-mă prin noapte
Mereu să luminez
Și treaz în așteptare
La post ca să veghez.

[c5]
/: Să am candela plină
Când Tu vei apărea,
Să fiu fără de vină
Spre a Te-ntâmpina. :/