[title]
Atat de multe-mi promiteai {composer: {Puiu Chibici}, {rcId: {7124}}

[sequence]
v1,c,v2,c,v3,c2,v4,c2

[v1]
Atât de multe-mi promiteai,
Fără să știu că mă-nșelai.
Și ce ușor eu te-am crezut
Și-n cursă ți-am căzut.
Îmi arătai numai plăceri,
Dar mai târziu chin și dureri
Mă copleșiră rând pe rând,
Iar azi sunt gol și plâng.

[c]
Tu, lume, m-ai orbit și m-ai tot amăgit,
Viața mi-ai întunecat și-n lanțuri m-ai legat.

[v2]
Ca fiul cel risipitor,
Pierdut-am tot, voiam să mor.
Departe de poporul meu
Și fără Dumnezeu.
Nici roșcove măcar n-aveam,
Și cât de mult mi le doream,
Murdar, și rupt, și zdrențuit,
Uitat și părăsit.

[v3]
Târziu, în fire mi-am venit
Și către casă am pornit,
Flămând, lovit și obosit
De atâta pribegit.
Măcar ca rob de m-ai primi,
O, Tată bun, m-aș mulțumi,
Căci nu sunt vrednic, bine știu,
Să mă primești ca fiu.

[c2]
O, cât te-am așteptat și cât te-am căutat,
Ai fost mort, dar ai înviat, o, vino, te-am iertat.

[v4]
Cu dragoste iar m-ai primit,
O, Domnul meu, căci m-ai iubit,
Trecutu-mi negru l-ai uitat,
Fii veșnic lăudat.
Prietene, tu ești chemat
Chiar de ești rob încătușat.
Azi încă nu e prea târziu,
Poți fi primit ca fiu.