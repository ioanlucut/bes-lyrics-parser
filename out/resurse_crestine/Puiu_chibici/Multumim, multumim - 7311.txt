[title]
Multumim multumim {author: {Puiu Chibici}, {rcId: {7311}}

[sequence]
c,v1,c,v2,c,v3,c,v4,c

[c]
Mulțumim, mulțumim.
Ție Părinte Divin
Mulțumim, mulțumim,
Azi și pururea, amin

[v1]
Pentru pâine, pentru apă,
Pentru hrana-mbelșugată,
Pentru sfântul Tău prinos,
Doamne-ți mulțumim frumos,
Pentru Sfântul Tău Cuvânt,
Pentru pace pe pământ,
Pentru harul Tău bogat,
Doamne, să fii lăudat.

[v2]
Pentru nori, pentru senin,
Pentru flori și pentru spini,
Pentru bine, pentru greu,
Fii lăudat Sfânt Dumnezeu.
Pentru lacrimi și dureri
Pentru sfinte mângâieri,
Pentru cerul cel slăvit,
Doamne, să fii preamărit.

[v3]
Pentru apa Ta cea vie,
Pentru sfânta părtășie,
Pentru Fiul Tău jertfit
Doamne, fii în veci slăvit.
Pentru veșnica iubire,
Pentru sfânta mântuire,
Pentru ploaia cea târzie,
Slavă Ție, slavă Ție.

[v4]
Pentru veșnica iertare,
Pentru jertfa de-mpăcare,
Pentru sângele vărsat,
Doamne, fii glorificat.
Pentru minunata casă,
Pentru haina de mireasă,
Pentru toate Te slăvim,
Azi și pururea, amin.