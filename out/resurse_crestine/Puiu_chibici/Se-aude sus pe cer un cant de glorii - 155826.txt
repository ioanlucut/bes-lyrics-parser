[title]
Se-aude sus pe cer un cant de glorii {author: {Puiu Chibici}, {rcId: {155826}}

[sequence]
v1,c,v2,c2,v3,c3

[v1]
Se-aude sus pe cer un cânt de glorii,
Mai e puțin, să nu te lași răpus.
Să nu-ți pierzi frate premiul alergării,
Curând e întâlnirea cu Isus.

[c]
Când negura amenință în zare,
Și cerul e mereu întunecat,
Chiar dacă urlă marea cu turbare,
Destinul tău e binecuvântat!

[v2]
Mă lupt cu fiecare ceas ce trece,
Să ’nalț pe culmi al dragostei stindard.
În clocot doar nu căldicel, nici rece,
Ci-n Duhul Tău mereu, mereu să ard.

[c2]
Când se vor termina acestea toate
Și Mirele cât va mai zăbovi,
Eu nu știu dacă nu va fi la noapte,
Dar știu că Cel ce vine, va veni.

[v3]
Cum se înalță-n zboruri ciocârlia,
În albe stoluri vom pleca și noi.
Vom părăsi pe totdeauna glia,
Purtând pe cap cunună de erou.

[c3]
Tânjesc în așteptarea țării mele,
E năzuința mea de căpătâi,
Să las în urmă mii și mii de stele,
Pe frunte drag Isus să mă mângâi.
Vreau să mă strângi la pieptul Tău, o Tată,
Să uit tot greul ce l-am dus cândva.
Să-mi spui cu voce-ați binecuvântată
O, vino slugă bună-n casa Mea!