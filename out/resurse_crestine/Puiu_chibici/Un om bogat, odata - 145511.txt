[title]
Un om bogat odata {composer: {Puiu Chibici}, {rcId: {145511}}

[sequence]
v1,c,v2,c2,v3,c3,v4,c4

[v1]
Un om bogat, odată, venise la Isus
Să-i pună o-ntrebare ce-l chinuia nespus.
Să-mi spui, Te rog, o, Doamne, cum pot să dobândesc
Cereasca mântuire, aceasta o doresc.

[c]
/: Isus, plin de iubire,
Cu drag l-a îndrumat
Spre filele scripturii
Și legea de urmat. :/

[v2]
Din tinerețe, Doamne, poruncile-am păstrat
Și-n toată curăția în viață am umblat.
Un lucru-ți mai lipsește și trebuie să-l faci,
Urmează-Mă și-mparte azi totul la săraci,

[c2]
/: Renunță azi la toate
De vrei să moștenești
O sfântă-mpărăție
În slăvile cerești. :/

[v3]
Dezamăgit amarnic, el, capul și-a plecat,
Mâhnit peste măsură și foarte întristat.
O, cum să le las toate, în taină s-a-ntrebat,
Când cu atâta sudoare eu mi le-am câștigat?

[c3]
/: O, cât de anevoie
În slavă vor intra
Acei legați de glia
Ce nu o pot lăsa. :/

[v4]
O viață-ntreagă poate și tu ai căutat
Întâi să-ți faci avere, să fii un om bogat,
Iar când de mântuire târziu ți-ai amintit,
Robit ai fost de toate ce ți le-ai dobândit.

[c4]
/: O, vino, lasă totul,
Urmează-L pe Isus,
Adună-ți bogăția
În Țara cea de sus. :/