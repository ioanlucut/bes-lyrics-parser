[title]
Pribegi ca moise in pustie {author: {Puiu Chibici}, {rcId: {95795}}

[sequence]
v1,c,v2,c,v3,c

[v1]
Pribegi ca Moise în pustie,
De-un dor și-o Țintă animați,
Călătorim spre veșnicie,
Copii, bătrâni, surori și frați.
Ne-am săturat de grea robie,
De boli, de moarte, de război,
Căutăm o altă-mpărăție
Fără de grijuri și nevoi...

[c]
/: Căutăm mereu o Țară dincolo de stele,
Un Sfânt Locaș precum demult profeți-au spus,
Un Paradis fără de lacrimi și durere
Unde-mpărat, unde-mpărat va fi Isus! :/

[v2]
Un Stâlp de Nor ni-e călăuză
Și-n noapte-o Flacără de Foc,
Poporu-ntreg parcă-i pe fugă
Vrând strămutarea în alt loc,
Nu loc cu lapte, nici cu miere
Sau bogății de pe pământ,
Ci unde-i, Doamne, a Ta Putere
Și bucuria-n Duhul Sfânt!

[v3]
Nu străzi de aur ne încântă,
Nici frumuseți cum ni s-a spus,
Ci întâlnirea-aceea sfântă
Și Vocea blândă a lui Isus!
Pribegi ca Moise în pustie,
Dar nu spre o patrie de jos,
Ci către a Cerului Tărie:
Spre veșnicia cu Hristos!