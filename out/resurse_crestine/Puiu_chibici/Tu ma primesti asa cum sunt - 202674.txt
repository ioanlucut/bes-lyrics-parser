[title]
Tu ma primesti asa cum sunt {author: {Puiu Chibici}, {rcId: {202674}}

[sequence]
v1,v2,v3

[v1]
Tu mă primești așa cum sunt
Și mă privești mereu cu drag,
Iar de greșesc, nu lovești crunt,
Ci mă mângâi cu-al Tău toiag!
R1:
/: Tu, Doamne, nu mă părăsești
Când greul vieții mă apasă,
Tu mă ridici, nu mă alungi,
Tu ai o inimă aleasă! :/

[v2]
Tu n-ai să râzi nicicând de mine
Atunci când cad neputincios,
Tu mi-ai făcut mereu doar bine,
Tu-mi ești Prieten credincios!
R2:
/: Ai fost cu mine plin de milă,
Când de durere-am fost răpus,
Când alții mă priveau cu silă,
Tu m-ai iubit, doar Tu, Isus! :/

[v3]
Tu meriți toată-nchinarea
Și laud, și onoarea-n veci!
Căci Tu mi-ai arătat cărarea
Și-n drum spre ceruri mă petreci!
R3:
/: De vânturi și de valuri încă
Mai sunt și-acuma încercat,
Dar fiindcă Tu-mi ești, Doamne, Stâncă
Nu-mi va fi frică niciodat’! :/