[title]
Voi lauda in orice vreme {author: {Puiu Chibici}, {rcId: {58479}}

[sequence]
v1,c,v2,c,v3,c,v4,c

[v1]
Voi lăuda în orice vreme
Bunătatea Domnului
Și-ndurările-I eterne
Pentru toți copiii Lui!

[c]
Mi se bucură în Domnul
Inima neîncetat!
El îmi e Ocrotitorul
Și Păstorul minunat!

[v2]
Sufletul meu se înalță
Cănd iubirea Lui o cânt
Fremătând de adierea
Caldă a Duhului cel Sfânt!

[v3]
Stropii bucuriei sfinte
Mă inundă zi de zi
Prin acele dragi cuvinte:
”
Eu nu te voi părăsi! ’’

[v4]
Încă din copilărie
Viața mea I-o dăruiesc
Și odată-n veșnicie
Pe-al meu Domn vreau să-L slujesc!