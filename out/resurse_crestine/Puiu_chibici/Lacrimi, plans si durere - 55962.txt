[title]
Lacrimi plans si durere {composer: {Puiu Chibici}, {rcId: {55962}}

[sequence]
v1,c,v2,c2,v3,c3

[v1]
Lacrimi, plâns și durere
E tot ce lumea Ți-a dăruit,
Chinuri, oțet și fiere,
Doar pentru vina că ne-ai iubit.
Pentru iertare, răscumpărare
Și împăcare Tu ai venit.

[c]
Din slăvi divine și pentru mine,
Ca Miel de jertfă, Doamne Te-ai dat.
Crucea și spinii, răni și suspine,
Răbdat-ai, Domne, să fiu salvat.

[v2]
Râuri de apă vie
Curg astăzi încă din jertfa Ta.
Poarta spre veșnicie
E acum deschisă, Aleluia,
Căci orișicine ce sincer vine
Să se închine poate intra.

[c2]
Și pentru tine, să știi, străine,
Murit-a Isus nevinovat,
Străpuns în cuie, EL vrea să-ți spuie
Că tot păcatul ți l-a iertat.

[v3]
Isus, o ce har mare,
De la pierzare Tu ne-ai scăpat,
Pace și vindecare-n
Ale Tale rane noi am aflat,
Cu umilință, recunoștință,
Și cu credință viața Ți-am dat.

[c3]
Mărire Ție pentru vecie,
Eroul Slavei din Golgota,
Cu Tine-n Sfânta Împărăție,
O, Domnul nostru, ne-om bucura.