[title]
De-atatea ori la crucea ta {composer: {Puiu Chibici}, {rcId: {5818}}

[sequence]
v1,c,v2,c2,v3,c3

[v1]
De-atâtea ori la crucea Ta
Veneam să-mi plâng al meu amar,
Să-mi amintesc că și Tu-ai plâns,
Când duceai crucea la Calvar.
Acum iar vin să Te-ntâlnesc,
Să-Ți las, Isus, povara mea
Și față-n față să-Ți vorbesc,
Să primesc mângâierea Ta.

[c]
Tu plângi cu mine, o, Isus, și-asculți al meu necaz,
Iar lacrimile care-mi curg, Tu mi le-aduni
Și-mi ștergi al meu obraz.

[v2]
Când stau plecat sub cruce jos
Ți-aud suspinu-n Ghetsimani,
Aud preoții cum sosesc
Și Iuda după ai săi bani.
Când vreau să-Ți spun că sunt lovit
Și prigonit neîncetat,
Te-aud,, Mi-e sete’’ cum ai zis
Și cum spre Tatăl ai strigat:

[c2]
,, O, Eli Lama Sabactani, o, Dumnezeul meu,
M-ai părăsit și m-ai lăsat între dușmani,
Deși mi-e așa de greu.”

[v3]
O, de-aș ajunge-n Ghetsimani,
Ți-aș mulțumi de mii de ori,
Că pentru mine-a trebuit
Să vii din ceruri și să mori.
Tu m-ai iubit și m-ai iertat,
Și-n chinuri m-ai răscumpărat,
Să fii, o, Doamne, lăudat,
Isuse, Frate-adevărat.

[c3]
Isuse, nu Te voi uita în toată viața mea,
Ca pe tâlharul de pe cruce m-ai primit în raiul strălucit.