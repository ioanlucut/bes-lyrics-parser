[title]
De ce-s doar lacrimi si durere {author: {Puiu Chibici}, {rcId: {143086}}

[sequence]
v1,c,v2,c,v3,c

[v1]
De ce-s doar lacrimi și durere,
De ce-s doar grijuri și nevoi,
De ce-i atâta dezbinare
Și certuri multe printre noi?
De ce, când vrei să mergi pe cale
După Cuvântul din Scripturi,
Ai parte doar de plâns și jale
Și-atât de multe lovituri?

[c]
De ce-i așa, o știe El,
Isus Hristos, Emanuel!
Răspuns aici de n-om avea,
Odată-n ceruri vom afla:
De ce-i așa, o știe El!

[v2]
De ce azi glasul Porumbiței
Se aude parcă tot mai stins
Și de când ușa odăiței
În taină nu s-a mai închis?
De ce nu-i dres cu Har și sare
Cuvântul celor ce slujesc,
De ce nu ard jertfe pe-altare
Și-atâtea oi se risipesc?

[v3]
De ce-n biserici Osanale
Se aud din ce în ce mai rar,
De ce-s atâția prin spitale,
De ce-s cântări fără de Har?
De ce-i așa, o știe Unul,
Ce-odată-n ceruri S-a suit,
Acela ce iubește omul
Și-a fost pe Cruce răstignit!