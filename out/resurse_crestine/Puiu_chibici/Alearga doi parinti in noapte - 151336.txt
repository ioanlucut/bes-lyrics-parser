[title]
Alearga doi parinti in noapte {author: {Puiu Chibici}, {rcId: {151336}}

[sequence]
v1,v2,v3

[v1]
Aleargă doi părinți în noapte,
E aproape-al nașterii soroc,
Să stea la han, azi nu se poate,
Pentru săraci nu este loc.
Doar într-un staul se mai face
Un loc în iesle, acolo jos,
Căci vine un Prinț, un Rege pace,
Se naște Mesia Hristos.

[v2]
Spre Bethleemul din Iudeea,
Să se înscrie au pornit
Din Nazaret spre Galileea
Așa cum a fost profețit.
Plecat-au Iosif și Maria,
Supuși poruncii ce s-a dat,
S-aducă lumii bucuria,
Să nască un mare Împărat.

[v3]
Astfel Și-a arătat Stăpânul
Bunăvoința spre pământ,
Căci Și-a adus din cer aminte
De legământul Său cel sfânt.
A ridicat o moștenire
Peste acest pământ arid,
Dând omenirii izbăvirea
Prin seminția lui David.