[title]
N-a fost nevoie de armura {author: {Puiu Chibici}, {rcId: {6569}}

[sequence]
v1,v2,c,v3,c,v4,c,v5,c,v6,c

[v1]
N-a fost nevoie de armură
De săbii sau de scut roman,
Era de-ajuns doar cui și ură
/: De preoți și de-un greu ciocan :/

[v2]
N-a fost nevoie de-o legiune
De-ostași în lupte încercați
Să duci un Miel până pe-o culme
/: Un Împărat, peste Împărați! :/

[c]
Era de-ajuns crucea și spinii
Era de-ajuns Calvarul greu
Setea și dealul Căpățânii
/: Era de-ajuns păcatul meu. :/

[v3]
N-a fost nevoie nici de gloată
De farisei sau cărturari,
Era de-ajuns dealul Golgota
/: De-o cruce și de doi tâlhari :/

[v4]
Nu te-a adus până la moarte
Nimic din acel trist decor
Ci doar a noastre mari păcate
/: Pe Tine Rege al Regilor. :/

[v5]
N-ar fi fost, Doamne niciodată
Nevoie să cobori din cer
De n-ar fi fost lumea stricată
/: Și-atâția ce-n păcate pier :/

[v6]
De n-aș fi fost și eu, o, Doamne
Și-aici nu aș fi existat,
Nu sufereai nici chin și palme
/: Dar, Tu-ai venit și m-ai salvat. :/