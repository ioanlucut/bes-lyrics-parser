[title]
E timpul sa iti proslavesti {composer: {Puiu Chibici}, {rcId: {6567}}

[sequence]
v1,v2,v3,v3

[v1]
E timpul să Îți proslăvești
Puterea Ta cea vie,
Să vadă toți că Tu domnești
Ca și pe vremea lui Ilie.
Să-L proslăvești pe Fiul Tău
Și-a Ta putere mare,
Să vadă căci ești Dumnezeu
Întreaga adunare.

[v2]
E iar cuptor în Israel
Și arde greu văpaia,
Privind spre cer de pe Carmel
Poporul Tău așteaptă ploaia.
Un nor oricât de mititel
S-aprindă-n piept fiorul,
În chip curat de porumbel
Să ude iar ogorul.

[v3]
Să ardă iarăși limbi de foc
Ca și la Cincizecime
Cum a vestit al Tău prooroc,
O, Doamne, încă din vechime,
O inimă, un Duh și-un gând
Copoii Tăi să fie,
O flacără mereu arzând
Ca rugul în pustie.
Te așteptăm, surori și frați,
S-aduci ploaia târzie,
Suntem flămânzi și însetați
Cum mai demult era Ilie,
Dar nu vrem, Doamne, ca pe el
Tot corbi să ne hrănească,
Ci vrem Preasfântul Porumbel
Și mana Ta cerească.
Nu vrem prooroci aduși de vânt
Minciuni să ne vorbească,
Ci undelemnul - Duhului Sfant-
La noi să se-nmulțească.