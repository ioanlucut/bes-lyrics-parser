[title]
Tu nu vrei adunari in sarbatoare {composer: {Puiu Chibici}, {rcId: {187586}}

[sequence]
v1,c,v2,c,v3,c

[v1]
Tu nu vrei adunări în sărbătoare,
Nici praznice, nici arderi sau luni noi.
Tu vrei doar mâini curate și ascultare,
Și-o inimă smerită de la noi.

[c]
Tu n-ai dorit nici jertfe, nici prinos,
Nici aur și nici daruri de mâncare,
Ci L-ai trimis pe Fiul Tău Hristos
Pentru a lumii-ntregi răscumpărare.

[v2]
Tu-ai vrut doar umilință și-nchinare,
Și-ntreaga ființă Ție să îți dăm
Ca așternut la sfintele-Ți picioare
Și cu iubire să Te lăudăm.

[v3]
Să ținem sus și fără șovăire
Credința-n Tine până la sfârșit,
Pân’ la măreața noastră întâlnire
În raiul care Tu l-ai pregătit.