[title]
In ghetsimani {author: {Puiu Chibici}, {rcId: {138140}}

[sequence]
v1,v2,v3

[v1]
În Ghetsimani târziu în noapte
Se-aude-un plâns sfâșietor,
Se-aude-o rugă de departe,
Se roagă Domnul domnilor.
Mâhnit și întristat de moarte
Plângea Păstorul singurel,
Cu lacrimi mari îndurerate,
Plângea Isus Emanuel.

[v2]
,,
Tată, Tată, ia-mi acest amar,
Tată, dacă-i cu putință,
Fă să treac-acest pahar.
Tată, totuși fă nu cum vreau Eu,
Ci doar după planul Tău,
Tată, Tată, Tu ești Dumnezeu.’’

[v3]
O rugă noaptea o străpunge,
Un strigăt înfiorător,
Natura toată parcă plânge
Pe muntele Măslinilor.
Înmărmurite în uimire
Parcă și stelele de sus
Priveau cu stinsă strălucire
Cum se ruga cu-amar Isus.