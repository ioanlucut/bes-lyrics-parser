[title]
M-ai trecut prin valuri grele {composer: {Puiu Chibici}, {rcId: {6303}}

[sequence]
v1,c,v2,c2,v3,c3,v4,c4

[v1]
M-ai trecut prin valuri grele
Prin furtuni și prin cuptor,
Am strigat spre cer, spre stele
Te-am chemat în ajutor.

[c]
Am crezut că m-ai uitat,
Am crezut că m-ai lăsat,
Dar Tu, Doamne, m-ai vegheat
Că m-ai vrut aur curat.

[v2]
Iar atunci când disperarea
Inima îmi chinuia,
Tu mi-ai adus vindecarea
Arătându-Ți slava Ta.

[c2]
Mi-ai vorbit cu voce blândă
Și m-ai mângâiat duios,
M-ai scăpat de grea osândă
Medic bun, Isus Hristos.

[v3]
Azi eu stau la umbra crucii
Și Îți mulțumesc frumos
Căci din noaptea rece-a morții
Numai Tu, Doamne, m-ai scos.

[c3]
M-ai luat de mâna dreaptă,
M-ai scăpat de câinii răi,
M-ai urcat treaptă cu treaptă
Că m-ai vrut printre ai Tăi.

[v4]
Vreau de-acuma să Te laud,
Vreau de-acum să Te slăvesc,
Până voi ajunge-n ceruri
Printre sfinți să locuiesc.

[c4]
Să Îți cânt o veșnicie,
Veșnicule Împărat,
Cu Enoh și cu Ilie
Și cu-acei ce Te-au urmat.