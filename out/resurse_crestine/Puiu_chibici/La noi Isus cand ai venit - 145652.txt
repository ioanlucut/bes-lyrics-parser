[title]
La noi isus cand ai venit {composer: {Puiu Chibici}, {rcId: {145652}}

[sequence]
v1,c,v2,c2,v3,c3

[v1]
La noi, Isus, când ai venit,
Noi Te-am primit în grajd, în staul,
Dar Tu în cer ne-ai pregătit
Oraș măreț cu străzi de aur.

[c]
Când ai venit, noi Te-am respins
Și Ți-am dat scutece sărace,
Dar Tu cu drag ai coborât
Să ne aduci, Isuse, pace
Să ne aduci, Isuse, pace.

[v2]
Ai vrut Ascultător, Smerit,
Să faci voia Sfântului Tată,
Să vii cum a fost profețit
Printr-o fecioară preacurată.

[c2]
Tu ai venit căci ne-ai iubit,
La noi, Isus, din veșnicie,
Și să ne dai Tu ai dorit
A cerului Împărăție
A cerului Împărăție.

[v3]
O, Prunc din cer nevinovat,
Noi Te primim cu bucurie
Și Îți cântăm cum altădat’
Cântau păstorii din câmpie.

[c3]
Tu, Stea ce veșnic strălucești
Înconjurat de nemurire,
De sus, din slăvile cerești,
Ne-ai adus, Doamne, mântuire
Ne-ai adus, Doamne, mântuire.