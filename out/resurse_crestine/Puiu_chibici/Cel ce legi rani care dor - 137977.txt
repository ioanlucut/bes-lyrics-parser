[title]
Cel ce legi rani care dor {composer: {Puiu Chibici}, {rcId: {137977}}

[sequence]
v1,v2,v3,v4

[v1]
Cel ce legi răni care dor și tămăduiești,
Ce-n necaz vii în ajutor și ne izbăvești,
Cel ce poți și știi a vindeca, Medic sfânt de sus,
Vino astăzi și în casa mea, vino, drag Isus.

[v2]
Mângâiere-n întristări, har măreț nespus,
Biruință-n încercări mi-ai fost Tu, Isus.
Stâncă tare, sprijin în nevoi, Frate minunat,
Totdeauna-i fost și ești cu noi, Prieten adevărat.

[v3]
Când eram de mulți lovit, urât și alungat,
Doar Tu, Doamne, m-ai iubit și m-ai ridicat.
Au trecut și preoți și leviți, dar m-au lăsat jos,
Doar Tu, Isus, singur Te-ai oprit, Tu, Samaritean milos.

[v4]
Doamne, în Numele Tău mă aplec smerit,
Tu ești al meu Dumnezeu ce m-a mântuit,
Când Tu, Doamne, ești de partea mea, ce imi pot face cei răi,
Căci sunt ocrotit sub dreapta Ta, Tu-i aperi pe ai Tăi.