[title]
Ramai cu noi caci e spre seara {author: {Puiu Chibici}, {rcId: {6932}}

[sequence]
v1,c,v2,c,v3,c,v4,c,v5,c

[v1]
Rămâi cu noi, căci e spre seară,
Noi Te rugăm, Isus iubit,
Ca ucenicii odinioară
Când spre Emaus Te-au întâlnit.

[c]
Rămâi cu noi, rămâi cu noi,
Spre Tine dorul nostru zboară.
Rămâi cu noi, rămâi cu noi,
Rămâi cu noi, căci e spre seară.

[v2]
Ne arde-n piept și astăzi dorul
Când ne înveți și ne vorbești,
Și-n inimă simțim fiorul
Când tainele-Ți ne tâlcuiești.

[v3]
Rămâi cu-acei ce-s prin spitale,
Acei ce lumea i-a uitat,
Rămâi balsam de vindecare,
Isuse, medic minunat.

[v4]
Rămâi cu noi în adunare
Când valuri vin și vânturi bat,
Și-n bucurii și-n strâmtorare,
Și să nu mai pleci niciodat’.

[v5]
Rămâi cu noi, sfântă iubire,
Rămâi la al Tău iubit popor,
Rămâi cu noi la despărțire,
Rămâi cu noi, iubit Păstor.