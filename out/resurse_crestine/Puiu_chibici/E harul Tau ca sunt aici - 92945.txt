[title]
E harul tau ca sunt aici {author: {Puiu Chibici}, {rcId: {92945}}

[sequence]
v1,c,v2,c2,v3,c3

[v1]
E harul Tău că sunt aici,
Stând în prezența jertfei Tale
Cu frații mei, cu mari și mici,
Cântându-Ți, Doamne, Osanale.

[c]
E harul Tău că mai exist
Prin dragostea-Ți nemăsurată
/: Și-s fericit chiar de sunt trist
Că încă-Ți mai pot spune Tată. :/

[v2]
E harul Tău că pot să zbor
În Duh spre culmile divine,
E-un mare har că în cuptor
Nu Te-am pierdut, Isus, pe Tine.

[c2]
E harul Tău, chiar dacă plâng
Și-mi curg și-acum lacrimi amare,
/: Eu știu, Isus, că în curând
Veni-vor iar zile cu soare. :/

[v3]
E harul Tău chiar dacă sunt
Batjocorit aici în vale
Și sufăr pentru-al Tău cuvânt,
M-anevoiesc pe a Ta cale.

[c3]
E harul Tău, e voia Ta,
De-aceea merg pe-a Ta cărare
/: Știind că mă vei mângâia
Când voi sfârși a mea alergare. :/