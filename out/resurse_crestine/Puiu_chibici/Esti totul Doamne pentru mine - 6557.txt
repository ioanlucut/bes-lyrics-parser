[title]
Esti totul doamne pentru mine {author: {Puiu Chibici}, {rcId: {6557}}

[sequence]
v1,c,v2,c,v3,c

[v1]
Ești totul Doamne pentru mine
Ești visul meu cel mai frumos
Mi-am pus încrederea în Tine
Prietenul meu credincios
Am adunat pe a Ta cale
Tezaurul cel mai măreț
Căci toate darurile Tale
Sunt tot ce am eu mai de preț.

[c]
Ești călăuza mea de-o viață
Cu nimeni nu Te-aș mai schimba
Când Tu Isuse mergi în față
Să rătăcesc cum aș putea?
Ești far luminător în noapte
Atunci când naufragiez
De-aceea Domnul meu în toate
În brațul Tău mă-ncredințez.

[v2]
În Tine am comori ascunse
Ce pentru nimic nu le-aș da
Tu-mi saturi sufletul, Isuse
Mereu cu bunătatea Ta
Tu mă păzești întotdeauna
Și îmi lungești viața mea
Căci Tu o știi că nu țărână
Te poate Doamne, lăuda!

[v3]
Eu Te-am ales din tinerețe
Tu-ai fost mereu nădejdea mea
Și până-n anii bătrâneții
Aș vrea să cânt în cinstea Ta
Ești stânca mântuirii mele
La poala-Ți sfântă ancorez
Ajută-mi chiar și-n clipe grele
Credința-n Tine s-o păstrez.