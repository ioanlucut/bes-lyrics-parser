[title]
De n-ai fi tu in orice floare {composer: {Puiu Chibici}, {rcId: {131401}}

[sequence]
v1,c,v2,c,v3,c,v4,c

[v1]
De n-ai fi Tu în orice floare
N-ar exista nici-un parfum
Nici zorii n-ar avea culoare
De n-ai fi Tu, Isuse bun

[c]
/: Acolo unde-Ți trece pasul
Se nasc izvoare vii de har
Iar unde Ți se aude glasul
Se-nalță-n taină sfânt altar :/

[v2]
Splendori cerești ne înconjoară
În slava unde Tu domnești
Nemărginirea te adoră
Căci Preaînalt și mare ești.

[v3]
De n-ai fi pus Tu armonia
În cântecul de ciocârlii
N-am fi știut ce-i bucuria
Și fericirea de-a trăi.

[v4]
De n-ai fi Tu prezent în toate
Nici Universul n-ar mai fi
Ar fi pustiu și gol și moarte
De n-ai fi viu în veșnicii.