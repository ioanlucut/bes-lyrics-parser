[title]
In tine-mi pun nadejdea in toata viata mea {author: {Puiu Chibici}, {rcId: {218344}}

[sequence]
v1,c,v2,c,v3,c

[v1]
În Tine-mi pun nădejdea în toată viața mea
Căci nu cunosc alt Nume să-mi dea mântuirea
Cu Tine, drag Isuse, am numai bucurii
Pe calea Ta îngustă ajung în veșnicii

[c]
Ce frumos va fi când în cer ne-om întâlni
Cu toți sfinții ce aicea Te-au urmat
Când îi vei primi, Mire sfânt, pe-ai Tăi copii
În mărețul, strălucitul Tău palat!..

[v2]
De Tine, bun Părinte, nu pot să mă despart
Nici darurile sfinte cu lumea să le-mpart
Te prețuiesc, o, Doamne și Te iubesc nespus
Prieten scump și Frate, iubirea mea, Isus!

[v3]
Prin cânt de proslăvire, prin imnuri Te măresc
Și pas cu pas, spre Tine, eu zilnic mă silesc
Să-Ți fiu pe plac într-una și vrednic de-al Tău har
Să nu-mi fie umblarea și truda în zadar.