[title]
Eu vreau sa locuiesc {composer: {Puiu Chibici}, {rcId: {148091}}

[sequence]
v1,v2,v3,v4,v5,v6

[v1]
Eu vreau să locuiesc în pragul casei Tale
Și să mă bucur de prezența Ta,
Să-Ți laud Numele Preasfânt și mare,
Și să Te preamăresc totdeauna.

[v2]
Eu vreau să simt iubirea Ta de Tată,
Să stau, o, Doamne, lângă al Tău izvor,
Să beau pe veci din apa Ta curată
Și să-mi alini sufletul ars de dor.

[v3]
Să pot vibra în duh la vocea Ta duioasă,
Să strig Osana când Te simt trecând,
Să-mi spui din nou că am în cer o casă,
Să mă inunde iar susurul blând.

[v4]
Să mă ascunzi sub mantia-Ți de raze
Și să Te simt de mână cum mă ții,
Să fiu purtat la ape vii și oaze
Care țâșnește spre Tine-n veșnicii.

[v5]
Iubirea Ta, Isus, aș vrea să-mi ardă-n suflet
Și tuturor cu drag să o pot da,
Să fiu curat în cuget și în umblet
Și pacea Ta pe veci s-o pot avea.

[v6]
Lumina Ta să-mi fie călăuză
În miez de noapte pe cărarea mea,
Iar când mai cad și cel rău mă acuză,
Ajută-mă s-alerg la Golgota.