[title]
Ca sa te strang {composer: {Puiu Chibici}, {rcId: {95780}}

[sequence]
v1,v2,v3,v4

[v1]
,,
Ca să te strâng eu mi-am dorit
Precum își strânge cloșca puii,
Dar tu în schimb mi-ai dăruit
O cruce grea, oțet și cuie.
Iau astăzi martor ceru-ntreg
Căci ți-am adus vestea salvării.
O, dacă ai fi cunoscut,
Israel, vremea cercetării!

[v2]
Vin vremuri grele peste voi
Pentru a voastră neascultare,
Vremi de restriște și război,
De plâns amar, de chin și jale.
Vor trece vremuri de necaz.
Dureri, prigoane peste tine
Va fi brăzdat al tău obraz
De lacrimi multe și suspine.’’

[v3]
Vorbea Isus cândva privind
Cetatea aceea pângărită,
Plângând pentru Ierusalim,
Cetatea Lui cea preaiubită.
Avea atâtea amintiri
Acolo-n ceas de părtășie
Când dăruia, chiar din priviri,
Atâtor oameni apă vie.

[v4]
Privind la noul Israel
Ce-i risipit acum departe
Unde era cândva Betel,
Plânge Isus pentru cetate.
Vin vremuri grele peste noi,
Cuvântul Său ne prevestește,
E-aproape ziua de apoi,
Iată-L pe nori, Isus sosește.