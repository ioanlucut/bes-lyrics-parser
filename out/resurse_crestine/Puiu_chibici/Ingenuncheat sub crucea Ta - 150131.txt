[title]
Ingenuncheat sub crucea ta {author: {Puiu Chibici}, {rcId: {150131}}

[sequence]
v1,c,v2,c,v3,c

[v1]
Îngenuncheat sub crucea Ta,
Nemeritând decât ocara,
La crucea de la Golgota,
Eu vin, Isus, să-Ți las povara.
Vin să-mi plec capul obosit
Pe pieptul Tău milos, Stăpâne,
Să-mi plâng păcatul meu cumplit,
Să Te rog; ai milă de mine!

[c]
Îngenuncheat sub crucea Ta,
Plecat ’naintea jertfei Tale,
La crucea de la Golgota,
Eu vin, Isus, să-mi dai iertare.

[v2]
Rămas-am gol și despuiat,
Lipsit de orișice putere,
Și de la cei ce-am așteptat
N-am avut nici o mângâiere.
De aceea vin ’naintea Ta
În zdrențe și sărac, Stăpâne,
Pierdut-am tot în lumea rea,
Te rog, îndură-Te de mine.

[v3]
De fața Ta m-am tot ferit,
Prea vinovat să-Ți stau pe aproape,
Și-am rătăcit și am pribegit
Tot afundându-mă în noapte.
Plecat sub cruce, ostenit,
Cu sufletu-mi plin de-ntristare,
La mila Ta am îndrăznit,
Te rog frumos să-mi dai iertare.