[title]
Cobori isuse intre noi {author: {Puiu Chibici}, {rcId: {2165}}

[sequence]
v1,v2,v3,v4,v5

[v1]
Cobori, Isuse, între noi,
Cobori din slăvi divine,
Cobori, căci lupta e în toi,
Și este greu făr’ Tine.
Cobori acum prin Duhul Sfânt
C-am obosit pe cale,
De ploi suntem bătuți, de vânt,
De mult amar și jale.

[v2]
Te cheam-al Tău popor flămâd
Veghind în așteptare
Să îi vorbești prin Duhul Sfânt,
Să strigi iar deșteptare.
Smochinul, iată, e-nverzit
Și vara e aproape,
Dragostea-n piept ni s-a răcit
Și-afară este noapte.

[v3]
Te-așteaptă orbii ca altădat’
Și șchiopii-n adunare,
Te-așteaptă sute de bolnavi
Să le dai vindecare.
Te-așteaptă mamele plângând,
Și mulți orfani pe drumuri
Să-i mângâi și la piept să-i strângi,
Nicicând să nu-i lași singuri.

[v4]
Așteaptă frații-n stăruinți
Să se deschidă cerul,
Așteaptă-n rugăciuni fierbinți
Să vină Porumbelul,
Să vii din nou cu limbi de foc
Și vâjâit puternic,
Să zgudui iar casa din loc,
Să torni uleiul în sfeșnic.

[v5]
Aștept și eu, un ne-nsemnat,
Și-n piept îmi arde dorul,
Când sus pe nori vei apărea
Cu Tine să-mi iau zborul.
Ajută-mă să pot răbda,
Să stau în așteptare,
Să pot s-ajung în țara Ta
De dincolo de zare.