[title]
Mi-ai fost aproape {author: {Puiu Chibici}, {rcId: {4178}}

[sequence]
v1,v2,v3,v4

[v1]
Mi-ai fost totdeauna aproape
Când îmi era greu
Și-am simțit, o, Doamne-n toate
Dreapta Ta de Dumnezeu.
Mi-ai fost barcă de salvare
Când vâsleam neputincios,
Mi-ai fost stânca de-ancorare,
Stânca mea, Isus Hristos.

[v2]
Mi-ai fost sprijin pe cărare
Când am obosit
Și-n amară încercare
Doar Tu, Doamne, m-ai iubit.
Mi-ai fost tată, mi-ai fost mamă,
Mi-ai fost frate iubitor,
Iar pentru a mea grea rană
Mi-ai fost leac alinător.

[v3]
Mi-ai dat din Duhul Sfânt putere
Și m-ai întărit,
Ai fost a mea mângâiere,
Nicicând nu m-ai părăsit.
Doamne, n-am ce-Ți da din lume,
Ce-aș putea să-Ți dăruiesc?
Vreau doar ne-ncetat a-Ți spune
Te iubesc și-Ți mulțumesc.

[v4]
Lângă mine-totdeauna
Te-am simțit mereu
Până ce-a trecut furtuna,
Preaputernic Dumnezeu.
Doamne, n-am ce-ți da din lume
Căci sunt toate-n mâna Ta,
Doar atâta pot a-Ți spune:
Fii slăvit, Aleluia!