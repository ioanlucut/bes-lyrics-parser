[title]
Cu tine doar cu tine {author: {Puiu Chibici}, {rcId: {6566}}

[sequence]
v1,c,v2,c,v3,c

[v1]
Cu Tine, drag Isuse
Pe calea către cer
Sunt bucurii nespuse
Și lacrimile pier..
Cu Tine, doar cu Tine
Nici greul, nu-i prea greu
Căci brațul Tău mă ține
Puternic Dumnezeu

[c]
Cu Tine, doar cu Tine
Mi-e viața ca un vis
Cu Tine, doar cu Tine
Am har de nedescris..
Cu Tine, doar cu Tine
Am tot ce îmi doresc
Am bogății divine
De-aceea Te iubesc.

[v2]
Cu Tine pe cărare
Nu-i crucea grea de dus
Căci Tu îmi dai răbdare
Iubitul meu, Isus
Cu Tine, doar cu Tine
Chiar și prin încercări
Am mângâieri depline
Și sfinte desfătări

[v3]
Cu Tine Bun Stăpâne
E totul colț de rai
Iar zările-s senine
Când pacea Ta mi-o dai
Cu Tine-n părtășie
Am soare făr’ apus
Căci Tu-mi ești pe vecie
Lumina mea, Isus.