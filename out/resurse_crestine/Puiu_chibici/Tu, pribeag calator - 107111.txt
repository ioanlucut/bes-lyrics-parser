[title]
Tu pribeag calator {composer: {Puiu Chibici}, {rcId: {107111}}

[sequence]
v1,c,v2,c,v3,c

[v1]
Tu, pribeag călător,
Azi te cheamă cu dor
Un glas dulce de sus,
Un Păstor pe nume Isus!
Căci din turmă ai plecat,
Fiindcă nu ai ascultat,
Dar din goluri de stânci
Și abisuri adânci
El mereu te-a căutat!

[c]
Vino acasă degrab’ tu, copil rătăcit,
Cât ești încă chemat
Și de cer așteptat, întoarce-te!
Vino, nu-ntârzia, astăzi te poți salva!
Cât e încă milos, vino dar, la Hristos,
Vino, nu amâna!

[v2]
În desfrâu și-n plăceri
N-ai să ajungi nicăieri!
Vei fi într-una hoinar,
Rătăcind și alergând în zadar!
Cât mai este-n Calvar o iertare prin har,
Hai la cruce supus, alte căi spre cer nu-s,
Te așteaptă Isus!

[v3]
Dacă astăzi ai vrea să-ți deschizi inima,
El iertare ți-ar da
Și de lanțuri te-ar elibera!
Mâine nu poți să știi dacă tu vei mai fi...
Când atâția-s ce pier,
Fă un pas către El,
Spune ’’
DA’’ pentru Cer!