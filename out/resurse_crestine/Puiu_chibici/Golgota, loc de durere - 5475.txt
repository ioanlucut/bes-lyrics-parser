[title]
Golgota loc de durere {composer: {Puiu Chibici}, {rcId: {5475}}

[sequence]
v1,v2,v3

[v1]
Golgota, loc de durere,
Golgota, o, nume trist,
Ești izvor de mângâiere
Și de viață-n paradis.
Golgota, tu ne spui totul
De Isus și-al morții chin,
De-al Său sânge și de cruce
Și de cununa cu spini.

[v2]
Simone de la Cirena,
Doar tu ai putea să spui
Cât de grea I-a fost Lui crucea
Când pe deal te-au pus s-o sui,
Cât de mare I-a fost setea
Și ce triști ai Săi ochi blânzi,
Cât de rău Îl dureau spinii
Și rănile mari din mâini.

[v3]
Aș dori s-ajung la cruce,
Să mă plec și să mă rog,
Să-I spun că Îi dau inima
Și să-I spun că-s al Său rob,
Să Îi spun: „
Mi-e dor, Isuse,
De Tine și țara Ta”,
Să Îi las a mea povară
Și să-mi șteargă lacrima.