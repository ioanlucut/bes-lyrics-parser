[title]
Sa cant de dragul tau {composer: {Puiu Chibici}, {rcId: {6562}}

[sequence]
v1,v2,v3,v4

[v1]
Să cânt de dragul Tău aș vrea,
Să cânt cântări de biruință,
Să cânt că-n încercarea grea
Mi-ai dat răbdare și credință.
Să cânt, Isus, de dragul Tau,
Că-n ceasul disperării
Te-ai aplecat în dreptul meu,
Părinte drag al îndurării.

[v2]
Să cânt de dragul Tău, Isus,
Și să Te laud o veșnicie,
Să cânt că m-ai iubit nespus
Și mi-ai schimbat viața pustie.
Măcar așa să-Ți mulțumesc,
Iubire minunată,
E prea puțin, dar Te slăvesc
Cu dor și inimă curată.

[v3]
Să cânt de dragul Tău aș vrea
S-audă tot cuprinsul zării,
Că-n locul meu demult, cândva,
Tu ai băut cupa durerii.
Să cânt cu-acei ce-au biruit
Cântarea minunată
Ce nicicând nu s-a auzit
Și n-am cântat-o niciodată.

[v4]
Aș vrea, Isus, din zi în zi,
Să preamăresc numele-Ți mare
Până odată-n veșnicii,
Acolo-n marea sărbătoare,
Să-Ți cânt, Isus, de dragul Tău
Cu acei ce încă-Ți cântă,
Să-Ți cânt la bine și la greu,
Să-Ți mulțumesc de jertfa sfântă.