[title]
Fiindca atata m-ai iubit {author: {Puiu Chibici}, {rcId: {59960}}

[sequence]
v1,v2,v3,v4

[v1]
Fiindcă atâta m-ai iubit
Pe pământ jos, jos ai venit,
Să mori, Doamne, pentru mine,
Să îmi speli a mea rușine,
Să mă-mbraci cu chipul Tău,
Să m-ascunzi’n a Tale rane,
Să-mi scrii numele în palme,
Să mă-mpaci cu Dumnezeu.

[v2]
Fiindcă atâta m-ai iubit
Cerul sfânt l-ai părăsit,
Să mă cauți printre ruine,
Să m-aduci spre zări senine,
Să-mi arați dragostea Ta,
Să cobori, stea dintre stele,
Să mă naști în chinuri grele
Si să mori la Golgota.

[v3]
O, ce mult Tu m-ai iubit,
Doamne, că m-ai mântuit,
M-ai scăpat de grea pierzare,
Mi-ai dat har și îndurare,
Miel Preasfânt nevinovat,
Biruind moartea prin moarte
M-ai făcut cu Tine frate,
Să fii binecuvântat.

[v4]
Fiindcă atâta m-ai iubit
Te-ai lăsat chiar răstignit,
Te-ai lăsat străpuns de cuie
Suportând bătăi și hule,
Isus, pentru vina mea,
Pe o cruce-ntre cei răi
Fiindcă am preț în ochii Tăi,
Fii slăvit, Aleluia!