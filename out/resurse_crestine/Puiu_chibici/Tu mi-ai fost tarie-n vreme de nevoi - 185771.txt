[title]
Tu mi-ai fost tarie-n vreme de nevoi {author: {Puiu Chibici}, {rcId: {185771}}

[sequence]
v1,v2,v3,v4

[v1]
Tu mi-ai fost tărie-n vreme de nevoi,
Când s-au abătut nori negri peste noi.
/: Ape mari, șuvoaie, când au năvălit
Doar cu Tine, Doamne, noi am biruit. :/

[v2]
Când fiorul morții noaptea ne-a-ncercat,
Am simțit prezența Ta neîncetat.
/: Prin furtuni și neguri, prin necazul greu
Lângă noi ai stat, Tu, mare Dumnezeu. :/

[v3]
Barca ta, Isuse-aici a ancorat,
Cu Tine la cârmă, Marele-mpărat.
/: Pot să vină valuri, vânturi mari și ploi,
Știm că Tu, Isuse, ești mereu cu noi. :/

[v4]
Ți-am simțit, Isuse dulce, ai tăi pași
Căci cu niciun chip Tu nu ai să mă lași.
/: Tot ce ne-ai promis azi s-a adeverit,
De nenorocire Tu ne-ai izbăvit. :/