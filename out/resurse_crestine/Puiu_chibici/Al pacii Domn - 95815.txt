[title]
Al pacii domn {composer: {Puiu Chibici}, {rcId: {95815}}

[sequence]
v1,v2,v3

[v1]
Al păcii Domn, slăvit și mare,
La nuntă azi ești invitat,
Să le dai binecuvântare
Acestor doi ce s-au legat.
Unește, Doamne, aceste inimi,
Unește-i astăzi pe amândoi,
Să nu-i poată desparte nimeni,
Fă-i, Doamne, Tu un sfânt altoi.

[v2]
În orice zi să-i ții de mână
Și-ai lor pași să-i călăuzești,
Să-i luminezi cu-a Ta lumină
Și-n drumul lor să-i ocrotești.
Să le faci viața fericire,
De nori și valuri să-i ferești,
Să-i ții pe brațe cu iubire
Și-n casa lor Tu să domnești.

[v3]
Rămâi cu ei în căsnicie
Și-ai lor urmași, oricât de mulți,
Să-i binecuvintezi, Isuse,
Și ruga lor să le-o asculți.
Păstrează-i, Doamne,-n a Ta casă,
Până când iar vei apărea,
Să faci din ei a Ta mireasă,
Când nunta-n cer o vom serba.