[title]
Cresteti va-nmultiti {composer: {Puiu Chibici}, {rcId: {137839}}

[sequence]
v1,v2,v3,v4

[v1]
Crește-ți, vă-nmulțiți și umpleți pământul,
Răsuna-n Eden porunca Sa,
Toate-I împlineau atunci cuvântul,
De la început așa era.
Toate erau puse-n armonie,
Toate calea sfântă o urmau,
Creatoru-așa a vrut să fie,
Marele și sfântul Dumnezeu.

[v2]
Atotziditorul, cu iubire,
Chiar după asemănarea Sa
L-a făcut pe om ființa vie
Să-și arate în El slava Sa.
Și-al Său plan aici să dăinuiască,
Dumnezeu o coastă i-a luat
O femeie să îi plămădească,
Căci El este-un Meșter minunat.

[v3]
Să desăvârșească această taină
L-a trimis pe Fiul său Isus
Să îmbrace-a suferinței haină,
Pe pământ să sufere nespus,
Să-și răscumpere de-aici Mireasa
Pentru nunta ce s-a pregătit,
Să-și prezinte cerului Aleasa
Pentru care atât a suferit.

[v4]
Împlinind porunca cea divină,
Astăzi, cu iubire, amândoi
Ați venit în marea Lui grădină,
Facă-Și El lucrarea Sa în voi.
Fie-vă căminul pân’ la moarte
Colțul drag și raiul cel frumos,
Doar de bucurii să aveți parte
De la Domnul nost’ Isus Hristos.