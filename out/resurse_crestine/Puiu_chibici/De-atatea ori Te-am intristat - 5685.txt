[title]
De-atatea ori te-am intristat {composer: {Puiu Chibici}, {rcId: {5685}}

[sequence]
v1,v2,v3,v4,v5,v6,v7

[v1]
De-atâtea ori Te-am întristat și Te-am privit cu silă,
De câte ori Te-am supărat, să Te răzbuni am așteptat,
Dar Tu, Isuse, m-ai iertat și m-ai privit cu milă.

[v2]
De câte ori eu Te-am hulit în rând cu lumea toată,
De câte ori Te-am prigonit și-n cuie mari Te-am țintuit,
Tu pentru mine-ai mijlocit zicând:,,o, iartă-l, Tată.’’

[v3]
De-atâtea ori cununi de spini Ți-am pus cu mâini haine
Și-n loc ca setea să-ți alin, Ți-am dat cel mai amar venin,
Dar în grădina cu măslini Tu-ai plâns și pentru mine.

[v4]
De atâtea ori când Te-am scuipat crezând c-așa e bine,
De-atâtea ori ai lăcrimat și ani întregi ai așteptat
Ca să-nțeleg cât ai răbdat, Isuse, pentru mine.

[v5]
O, cât de crunt m-a înșelat Satan cu viclenie,
Cu ură când Te-am blestemat, Tu blând m-ai binecuvântat
Și-n mâini și-n coastă m-ai săpat, al Tău pentru vecie.

[v6]
La Tine vin acum smerit, Părinte-al îndurării,
Să-Ți spun cât sunt de fericit că pace-n Tine am găsit,
Păcatul meu l-a înghițit pe veci marea uitării.

[v7]
Eu n-aș putea să-ți răspăltesc cu vorba sau cu fapta,
De-ai să mă mustri-o să primesc,
De-ai să mă cerți n-am să cârtesc,
Căci vreau la tronul Tău ceresc, Isus, să-Și fiu la dreapta.