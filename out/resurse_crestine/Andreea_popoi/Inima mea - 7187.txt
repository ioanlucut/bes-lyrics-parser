[title]
Inima mea {author: {Andreea Popoi}, {rcId: {7187}}

[sequence]
v1,c,v2,c,v3,c

[v1]
Eram pierdut fără scăpare, în întuneric rătăceam
Pe drumul meu fără lumină, fără pace alergam
Am căutat un rost în viață, niciunde n-am găsit
Dar într-o zi în a mea cale, Tu, Doamne ai venit.

[c]
/: Inima mea Te vrea pe Tine, sufletul meu vrea pacea Ta
Doamne, Te rog, rămâi mereu în viața mea
Să fiu de-a pururi în prezența Ta. :/

[v2]
Te-ai aplecat milos spre mine, Mâna Ta m-a mângâiat
Și în iubirea Ta de Tată de păcate m-ai iertat
Mi-au spus că vina cea amară ai luat asupra Ta
Să pot simți cum pacea sfântă-mi cuprinde inima.

[v3]
Tu mi-ai schimbat tot sensul vieții, Harul Tău m-a mântuit
Mi-ai dat Cuvântul Tău pe cale, doar cu Tine-s fericit
Voi spune-ntregii lumi să știe că Tu m-ai ridicat
De când Te am pe Tine, Doamne, sunt un om bogat.