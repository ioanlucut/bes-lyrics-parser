[title]
Prabusit sufletul (minidrama) {composer: {Iulia Contis}, {rcId: {250776}}

[sequence]
v1,v2,v3,v4,v5,v6,v7,v8,v9,v10,v11,v12,v13,v14,v15,v16,v17

[v1]
Prăbușit într-un gol nesfârșit,
Sufletul vede iar în zenit
O lumină ce arde, topind
Lumi și văi de niciunde venind...

[v2]
Și se-ndreaptă în sus, murmurând
Și în fața tronului el stând...
- Nici nu știu cum aici am ajuns,
Când nicicând nu mi-ai dat un răspuns!

[v3]
Te-am strigat din abisul meu, dar
Nu am vrut să ajung la Calvar...
Am citit în Scriptură cum Tu
Îmi vei spune, Stăpâne, un NU,

[v4]
Dacă eu nu mă voi pocăi,
Încercând pe pământ a trăi
Cu Isus, Cel jertfit pentru noi,
Pentru-a smulge din vechiul șuvoi

[v5]
De păcat sufletul meu și-al lor...
Însă, vai, eu am răni ce mă dor!
- Tu ai răni mai adânci decât cei
Care-au fost pe pământ doar ai Mei?

[v6]
Sfâșiați între două văpăi,
Smulși din foc și din goalele văi,
Unde ei au trăit pentru-un timp,
Neprimind pe pământ niciun nimb,

[v7]
Ei au fost chiar martiri printre lei,
Sfâșiați în tumultul de zei
Mai nebuni decât omul de rând...
Au murit pe arene-așteptând!

[v8]
M-au strigat în durerile lor,
Dar am vrut să îți fiu Salvator!
De aceea, o clipă, -am uitat
Unde sunt... și Eu morții i-am dat...

[v9]
Eu știam că mai bine va fi
Când pământul ei vor părăsi!
Tu ai răni, pământene ce stai
Azi în fața-Mi și nu te predai?

[v10]
Tu încerci să mai schimbi astăzi legi?
Dar, ascultă, nu poți să culegi
Decât ceea ce jos ai făcut!
Tu ai râs când pe ei i-a durut!

[v11]
- Așa este, Stăpâne, dar stai,
Nu închide acum sacrul rai!
Poate, este o șansă acum...
Am venit până-aici... și-i lung drum...

[v12]
- Nu! Răspunsul veni ca în vis...
Ești murdar și nu e paradis
Pentru cel care nu și-a spălat
Haina sa, deși vouă M-am dat!

[v13]
- Prea târziu? Dar, ascultă, revin
Într-o clipă în cerul senin!
Merg acum să îmi spăl haina mea...
Știu și eu? Poate că vei putea

[v14]
Să mă ierți, deși jos Te-am trădat
Și-am trăit doar trădând în păcat...
Poate că este vremea acum
Să-mi deschizi înspre Tine un drum...

[v15]
- Prea târziu... Tu nu vezi că nu ești,
Lecturând, ’n-ale lumii povești?
Nu ești om, iar Eu am suferit
Pentru oameni când jos am venit!

[v16]
Ești o altă ființă acum...
Și îmi bați doar la porți de pe drum!
Nu cunosc cine ești, căci nu porți
Decât haina acelor ce-s morți!

[v17]
S-a trezit bietul om, murmurând,
Dar în fața-Adevărului stând...
- A fost vis... Încă sunt pe pământ...
Am o șansă să fiu cu Cel sfânt!