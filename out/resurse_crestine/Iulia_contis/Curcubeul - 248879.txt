[title]
Curcubeul {composer: {Iulia Contis}, {rcId: {248879}}

[sequence]
v1,v2,v3

[v1]
Fericirea-n curcubeul cel ceresc s-a întrupat,
Când, din slavă, pe pământuri slava Ta s-a arătat!
Ți-ai întins promisiunea pentru neamul omenesc
Și ai spus, șoptind culorii: Eu și astăzi te iubesc!

[v2]
Niciodată tot pământul nu va fi-nghițit din nou,
Răsuna-va spre întinderi ca un glorios ecou!
S-a spălat o dată totul înaintea iadului
Și a triumfat și-n ceruri învierea Domnului!

[v3]
Va rămâne-n larg, spre ceruri, spre-ale nopții văi fierbinți,
Poarta cea deschisă-n lume pentru cei ce devin sfinți!
Ei, din văile minciunii, își fac aripi pentru cer
Și mai viu pătrund în taina nepătrunsului mister!