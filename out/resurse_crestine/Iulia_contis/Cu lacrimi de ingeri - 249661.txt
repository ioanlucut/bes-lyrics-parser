[title]
Cu lacrimi de ingeri {composer: {Iulia Contis}, {rcId: {249661}}

[sequence]
v1,v2,v3,v4

[v1]
Refren
Natura azi cântă și veșnic arată
Cum cerul se-mbracă în vechea ei pată...
Cu lacrimi de îngeri, din Duhul, coboară
Celesta cântare, când ea își măsoară
Trăirile sale mereu pământene
Și-și caută cerul în lumi subterane.

[v2]
Și-și cântă cântarea desprinsă de stele
Și-L cheamă pe Domnul în propria trăire,
Strigându-și uitarea în toate acele
Ecouri desprinse de-a Ta mântuire...
Îți spune: Eu nu pot trăi fără Tine
Și fără iubirea ce-ai pus-o Tu-n mine!

[v3]
Visează să umple și cerul cu cântul
Pe care și-n noapte curat vrea să-l ducă
Spre Cel ce-a umbrit prin mormânt și mormântul..., 
Dar singură-angoasa spre ceruri îi urcă...
Părinte, Îți spune, Tu rostul în toate
Gândit-ai, dar, iată, aici, nu-i dreptate!

[v4]
Visez să unim într-o zi universuri
Ce, parcă, unirea, cu greu își arată,
Când plin este totul de neînțelesuri,
Deși dezlegarea o poți da îndată...
Astăzi, mă-ntreb însă cum se va face
Să fie și-aici, pentru-un timp măcar, pace! ?