[title]
E el {composer: {Iulia Contis}, {rcId: {244190}}

[sequence]
v1,v2,v3,v4,v5

[v1]
Simțeam chemări din noapte
Și, -n muguri ne-nverziți,
Se aprindeau iar șoapte,
Care-mi spuneau: Veniți!

[v2]
Stingeam în mine lacrimi
Și mai găseam cununi
În lumea cea de patimi,
În lumea din genuni...

[v3]
Mă cheamă-o altă lege,
Spuneam și m-ascundeam;
El viața vrea să-mi lege
De ce nu-nțelegeam...

[v4]
Dar înțeleg că-n toate
El are scopul Său;
Și-n zi, dar și în noapte,
M-ascunde de cel rău...

[v5]
Și-mi prinde gândul astăzi
În sfântul gând al Său;
Îl strig, Îl văd și pe străzi:
Nu Îl vedeți? E El!