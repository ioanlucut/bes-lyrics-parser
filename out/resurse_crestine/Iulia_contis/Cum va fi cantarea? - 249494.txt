[title]
Cum va fi cantarea? {composer: {Iulia Contis}, {rcId: {249494}}

[sequence]
v1,v2,v3,v4

[v1]
Vei veni când lumea-nnobilată
Doar cu propria perspectivă beată
Va păși tiptil iar spre infernul
Spre care-și expune și azi ternul
Piept, pentru momente efemere,
Dar Tu vei veni cu-a Ta putere!

[v2]
Vei veni și vom uita o clipă
Că există-o lume-atât de mică...
Vom îmbrățișa timid stindardul
Care va fi-nmiresmat cu nardul
Unor trăiri care-au fost curate
Și în lumea plină de păcate...

[v3]
Vei veni! Curg dorurile mele
Peste lumile tot mai rebele...
Vei veni! Simt cum se sting în mine
Șoapte destinate spre ruine...
Și mai mult aștept să-Ți ating fața,
Fiindcă știu că vine dimineața...

[v4]
E un dor ce nu se stinge-n mine...
Dorul de a fi mereu cu Tine!
Splendid, el tresare doar când gândul
Eu mi-l uit și Îți ascult cuvântul...
Și mă-ntreb: O, cum va fi cântarea
Care copleși-va-atunci și zarea?