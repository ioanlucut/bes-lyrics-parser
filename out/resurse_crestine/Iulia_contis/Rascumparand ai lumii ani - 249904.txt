[title]
Rascumparand ai lumii ani {composer: {Iulia Contis}, {rcId: {249904}}

[sequence]
v1,v2,v3,v4,v5,v6,v7

[v1]
Priveam peste vârfuri de brazi
Când șerpuiau poteci pierdute,
Când, natural, zăceau tăcute
Momente vesele de azi...

[v2]
Și Te chemam cu frică-n piept,
Strigam spre Tine, dar în goluri
Păreau ecourile-n hăuri,
Și Îți spuneam: De când Te-aștept!

[v3]
Răscumpărând ai lumii ani,
Tu Te-ai făcut ca noi odată,
Ca să Îi spunem și noi Tată
Celui din cerul făr’ dușmani...

[v4]
Eu n-am uitat ce-am spus odat’,
Spuneai când Te strigam cu frică,
Însă vezi Duhul cum ridică
Spre cerul Meu cel înstelat?

[v5]
Și ne găseam în Tin’ cununi
Mai sus de cele pământene,
Când ei spuneau: Mai este vreme!
Și gustau lacom din genuni!

[v6]
Apoi, potirul ridicau
Spre cei mai slabi de pe-a Ta cale
Sau spre cei tari, care, în vale,
Să fie-nfrânți, nu acceptau!

[v7]
Și moartea scursă în pahar
Ne-ademenea o clipă pieptul,
Dar Tu, Cel ce ești veșnic dreptul,
Ne-ai scris un drum spre cer cu har!