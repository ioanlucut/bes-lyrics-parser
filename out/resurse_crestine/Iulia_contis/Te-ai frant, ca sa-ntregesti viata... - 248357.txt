[title]
Te-ai frant ca sa-ntregesti viata {composer: {Iulia Contis}, {rcId: {248357}}

[sequence]
v1,v2,v3,v4,v5,v6

[v1]
Din slăvi în slăvi te-nalță îngeri!
Și timpul se pierde în frângeri
De veșnicie pe pământ
Când Tu cobori prin Duhul Sfânt!

[v2]
Te-nalță și Te-adoră cerul,
Căci Tu ai dezlegat misterul
Gândit acol’ pentru pământ,
Descris și nouă prin Cuvânt!

[v3]
Te-ai frânt, ca să-ntregești viața
Și să aduci mai jos speranța...
Erai Același Dumnezeu
Și când Te-ai frânt pentru-al meu eu!

[v4]
Tu, din nemărginit, ființă
Ai luat aici; și-a Ta voință
Supusă până la mormânt
A fost față de ce e sfânt!

[v5]
Ne-ai strâns durerile și-n moarte
Le-ai îngropat, dându-ne-o Carte,
Care ne prinde gându-n cânt
De sacrul nostru jurământ!

[v6]
Gustând din moarte, spre salvare
Ne îndreptăm cu-a Ta putere!
Ești infinit și ești iubit,
Peste tot ceea ce-am gândit...