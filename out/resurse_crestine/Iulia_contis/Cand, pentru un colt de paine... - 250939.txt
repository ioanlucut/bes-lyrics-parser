[title]
Cand pentru un colt de paine {composer: {Iulia Contis}, {rcId: {250939}}

[sequence]
v1,v2,v3,v4,v5

[v1]
Când, pentru un colț de pâine,
Străina a-ngenuncheat
De-atâtea ori în păcat,
Dacă n-o va face mâine,
Tu, Cel ce din cer dai pâine,
Spală-o cu-adevărat!

[v2]
Când viața își va pune
La picioarele-Ți cerești,
Spune-i atunci cine ești!
Ridic-o, fă o minune!
Dă-i din ceruri a Ta pâine!
Tu și astăzi mântuiești!

[v3]
Când pentru întâia oară
Își va plânge sufletul,
Spune-i Tu că e... destul
Numai pâinea Ta s-o... ceară!
Tu faci iar o primăvară
Din pământul cel fudul!

[v4]
Și dacă la o fântână
O vei întâlni târziu,
Fiindcă ești Domnul viu,
Zi-i că poate... să rămână!
Poate soarele s-apună,
Ca s-oprească-al ei pustiu...

[v5]
Dacă-i va roși obrazul
Depănând povestea ei,
Spune-i că, oricum, Tu vrei
Să-i arăți din cer izvorul!
Tu, Cel ce ești Creatorul,
Pentru toate-ai un temei...