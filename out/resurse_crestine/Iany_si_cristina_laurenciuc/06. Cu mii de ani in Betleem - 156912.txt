[title]
Cu mii de ani in betleem {author: {Iany și Cristina Laurenciuc}, {rcId: {156912}}

[sequence]
v1,c,v2,c2,v3,c3

[v1]
Cu mii de ani în Betleem S-a născut Isus,
Ca să moară pe al crucii lemn, a venit de Sus!
Iubirea L-a legat de noi, ceru’-a părăsit
Să îndure frig și ploi, ca să moară răstignit!

[c]
În Betleemul din Iudea colo-n grajd, într-un ungher,
S-a-ntrupat Dumnezeirea prin Isus venit din Cer!
Îngerii-i cântau ”
Osana!” Pruncului venit de Sus,
Coborând în lumea noastră pace ne-a adus!

[v2]
La noi din cer când ai venit, Prunc Dumnezeiesc,
În grajd, în paie-ai fost primit de neamul omenesc...
Un loc frumos ne-ai pregătit, în Raiul minunat,
Iar noi în schimb Te-am răstignit, nu te-am vrut Împărat...

[c2]
Grea Ți-a fost călătoria de la iesle, la Calvar!
Mult ai suferit, Mesia, pentru-al nost murdar păcat!
Ai lăsat splendori divine, ai lăsat tronul regesc,
Căci ne-ai vrut în Cer cu Tine! De aceea-Ți mulțumesc!

[v3]
Voioși, la ieslea Ta venim să ne închinăm,
Cu cântece Te preamărim, ca magii ne smerim!
Chiar dacă lumea Te-a urât, noi Te iubim nespus!
În veci de veci să fii slăvit, al nost’ iubit, Isus!

[c3]
Să știe întreg Pământul, să răsune-n lung și-n lat,
Căci Isus Hristos, Cuvântul, pentru noi S-a întrupat!
Cântați toți de bucurie! ”
Aleluia! Aleluia!”,
Căci ne-a scos de la robie Isus, Mesia!