[title]
Raza dimineti {composer: {Johnny Daraban}, {rcId: {177108}}

[sequence]
v1,c,v2,c,e

[v1]
Dumnezeu din veșnicie, ești puternic, drept și sfânt
Tu nu ai asemănare nici în cer nici pe pământ
Astăzi vin în adorare mă închin în fața Ta
Și-Ți aduc ca mulțumire inima și ființa mea
Căci ne-ai ocrotit prin valuri și în noapte ne-ai fost far
Ne conduci cu braț puternic către-al mântuirii mal.
Tu ești barca de salvare, Tu ești soarele din nori
Tu ești raza dimineții, ești al meu ocrotitor.

[c]
/: Lăudat să fii Isuse, nu e nimenea ca Tin’
Tu ești al nostru împărat
Cu slavă Tu ești îmbrăcat
O, Doamne. :/

[v2]
Arătând ce e iubirea și dreptatea la un loc
Ai murit jertfit pe-o cruce dar n-ai rămas mort
Și ne-ai readus speranța în al învierii ceas
Când din groapa rece-a morții ai ieșit glorificat.
Nu e nimeni ca și Tine, Dumnezeu adevărat
Tu nu ești un pumn de tină, Tu ești Cel ce ne-a creat
Tu ești Mielul dat ca jertfă, Tu ești salvatorul nost
Ești cetatea de scăpare, ești un turn de adăpost.

[e]
Tu ești sfânt și glorios
Ești puternic, dar milos
Tu ești marele-mpărat
De la moarte ne-ai salvat
Tu ești medicul Cel bun
Ești salvare în furtuni
Ne lași pace în nevoi
Tu ești totul pentru noi!