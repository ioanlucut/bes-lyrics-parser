[title]
Din zi in zi {author: {Ioan Panican}, {rcId: {139928}}

[sequence]
v1,v2,v3,v4

[v1]
Din zi în zi mă văd mai mic,
Mai gol și mai sărac de Tine,
Cu cât spre Tine mă ridic,
Cu-atât văd golul meu mai bine.

[v2]
Din zi în zi mă văd mai mic
Și scad sub cerul slavei Tale,
Precum în zări de borangic,
Un călător pe-ntinsă cale.

[v3]
Din zi în zi mă văd mai mic.
Ce uriaș eram sub soare!
Iar azi, când am ajuns pitic,
Mă-ntreb ce pot fi mâine oare?

[v4]
Din zi în zi mă văd mai mic.
Și-aștept un prag de împlinire,
Să fiu un fericit nimic
Ce-adoră veșnica iubire.