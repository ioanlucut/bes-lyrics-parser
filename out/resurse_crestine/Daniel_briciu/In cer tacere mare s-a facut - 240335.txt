[title]
In cer tacere mare s-a facut {composer: {Daniel Briciu}, {rcId: {240335}}

[sequence]
v1,v2,v3,v4,v5

[v1]
În cer tăcere mare s-a făcut
Când nimeni vrednic nu a fost găsit
/: Atunci un Fiu Slăvit
Spre Tatăl a pășit
Și cu iubire a rostit. :/

[v2]
În sulul Cărții despre Mine-i scris
Vin să-mplinesc Cuvântul cel prezis
/: Și azi cu viața Mea
Voi face Voia Ta
Și trup de om Eu voi lua. :/

[v3]
De slava Sa cerească dezbrăcat
Și-apoi printr-o fecioară întrupat
/: În lumea de nevoi
Isus veni la noi
Smerit, în staulul de oi. :/

[v4]
Și azi ca și atunci când El veni
Puțini sunt cei ce vor a-L găzdui,
/: Dar celor ce-L primesc
Pe Fiul cel ceresc
Ei mântuirea dobândesc. :/

[v5]
Și azi Isus dorește a intra
Smerit El bate și la ușa ta
/: Deschide-I inima
Și nu îl refuza
El Viață Veșnică-ți va da. :/