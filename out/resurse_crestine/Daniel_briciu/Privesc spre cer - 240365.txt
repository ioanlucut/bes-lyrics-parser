[title]
Privesc spre cer {author: {Daniel Briciu}, {rcId: {240365}}

[sequence]
v1,c,v2,c2,v3,c3,c4

[v1]
Privesc spre cer și toate parcă-mi spun
Căci mult din astă lume nu mai este.
Se-aud azi pașii Domnului pe drum
El vine iar, chiar dacă zăbovește.
Isus Hristos curând va reveni
Pe norul alb, ca fulgerul de seară,
Pe toți acei ce i-au slujit ca fii
Îi va lua-n eterna primăvară.

[c]
/: Se-ntoarce iar pe nori de slavă Mirele Ceresc
Să se-ntâlnească cu a Lui Mireasă,
Să fiu și eu acolo, doar atâta îmi doresc,
Isuse, te iubesc! :/

[v2]
Cât încă trâmbița nu a sunat
Veghează, dar, asupra stării tale,
Veșmântul tău să fie nepătat
De vrei să fii în cer în sărbătoare.
Nimic ce-i păcătos și întinat
Nu va intra pe poartă în cetate,
Ci doar acei ce-n sângele vărsat
Și-au curățit viața de păcate.

[c2]
/: Acum când Domnul este gata pentru-a reveni
Te-ntreabă, dar, cum stai cu pocăința,
Pe brațul lui Isus în orice vreme să te știi
Și fericit vei fi. :/

[v3]
O lume-ntreagă zace în păcat
Și nu cunoaște harul mântuirii,
Dacă iubești cum Domnul te-a-nvățat
Îmbracă azi veșmintele slujirii.
Cu toți talanții care i-ai primit
Lucrează astăzi, cât mai e lumină,
Și-acei care-n păcate au trăit
La Domnul Sfânt al dragostei să vină.

[c3]
Isus Hristos e gata să revină cum ne-a spus
Și să ne dea răsplata cea promisă,
De-aceea să vestim acestei lumi despre Isus
Că El ne duce Sus.

[c4]
Se-ntoarce iar pe nori de slavă Mirele Ceresc
Să se-ntâlnească cu a Lui Mireasă,
Să fiu și eu acolo, doar atâta îmi doresc,
Isuse, te iubesc!