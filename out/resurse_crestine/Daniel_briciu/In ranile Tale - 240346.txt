[title]
In ranile tale {composer: {Daniel Briciu}, {rcId: {240346}}

[sequence]
v1,v2,v3,v4,v5

[v1]
În rănile Tale eu am mângâierea
În ziua durerii și-n noaptea cea grea.
/: În rănile Tale găsesc alinarea
Când jugul m-apasă și crucea mi-e grea. :/

[v2]
În mâinile Tale eu am siguranța,
De nici o furtună eu nu mă mai tem.
/: În mâinile Tale găsesc eu speranța,
În mâinile Tale zdrobite pe lemn. :/

[v3]
În stropii de sânge găsit-am balsamul
La orice-ncercare și boală ar fi,
/: În stropii de sânge curați ca mărgeanul
Primesc vindecare și har zi de zi. :/

[v4]
La pieptul Tău, Doamne, aflat-am odihnă
Când tâmpla-mi trudită pe el se pleca,
/: La pieptul în care o inimă sfântă
Bătea cu iubire pentru viața mea. :/

[v5]
La Tine vin astăzi cu recunoștință
Cu inima-mi toată, s-o pun pe altar,
/: Căci prin jertfa-Ți sfântă și-a Ta umilință
Primit-am viața eternă în dar. :/