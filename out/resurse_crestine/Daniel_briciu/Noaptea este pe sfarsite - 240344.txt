[title]
Noaptea este pe sfarsite {composer: {Daniel Briciu}, {rcId: {240344}}

[sequence]
v1,c,v2,c2,v3,c3,v4,c4

[v1]
Noaptea este pe sfârșite,
Zorii zilei se ivesc
Și mă uit acum spre ceruri,
Semnele se împlinesc.
Nu mai este mult din noapte
Până ziua va veni
Și Luceafărul Vieții
În curând va străluci.

[c]
/: Și curând sosi-va ziua, cea pe care-o așteptăm,
Ca pe norul cel de slavă pe Isus să îl vedem. :/

[v2]
Este ultima chemare
Ce se face în popor,
Ești chemat să vii acasă,
Fiule risipitor.
Rătăcești pe căi străine,
Depărtat de-al tău cămin.
Porți în suflet o durere
Și viața ta-i un chin.

[c2]
/: Tatăl Tău acum te cheamă și te-așteaptă ca să vii,
Vrea în dar să îți ofere viața cea din veșnicii. :/

[v3]
Azi dezbracă-te de haina
Cea murdară de păcat.
Vino azi la al tău Tată
Și în alb vei fi-mbrăcat.
Un ospăț va fi în ceruri,
Îngerii s-or bucura.
Tatăl, părăsindu-și tronul,
Însuși te va-ntâmpina.

[c3]
/: Și inelul biruinței ți-l va da prin Duhul Sfânt,
Ca pecete a credinței cât vei fi pe-acest pământ. :/

[v4]
Azi grăbește-te căci harul
S-a oprit la ușa ta,
Nu respinge astăzi darul
Câștigat pe Golgota.
Astăzi ești chemat la cruce
Ca să-ți lași povara ta
Și spălat în sfântul sânge
Să ai mântuirea Sa.

[c4]
/: Azi predă-ți viața-ntreagă minunatului Isus,
Dacă vrei ca veșnicia s-o petreci în ceruri sus. :/