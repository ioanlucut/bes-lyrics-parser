[title]
Intuneric si negura mare {composer: {Daniel Briciu}, {rcId: {240347}}

[sequence]
v1,c,v2,c2,v3,c3,v4,c4

[v1]
Întuneric și negură mare
Peste lumea întreagă domnea.
Tot poporul zăcea în pierzare
Și speranță nimeni n-avea.

[c]
/: Dumnezeu își arată iar mila
Înspre omul făcut chiar de El
Și atuncea trimis-a Lumina
Jos în staulul din Betleem. :/

[v2]
Pe pășunea imensă a lumii
Fiecare de drum își vedea.
Mii de turme erau risipite
Și nici una păstor nu avea.

[c2]
/: Dumnezeu își arată iar mila
Și privi înspre noi iubitor
Și trimis-a în taină solia
Pe Isus, pe Blândul Păstor. :/

[v3]
Judecata sta gata să-nceapă,
Iar poporul zăcea condamnat,
Căci nu-i nimeni un preț să plătească
Pentru omul căzut în păcat.

[c3]
/: Dumnezeu își arată iar mila
Înspre lume și-al Său sfânt popor
Și din cer ne-a trimis pe Mesia
Pe Isus, singurul Salvator. :/

[v4]
Dacă astăzi nu ești în lumină
Și nu ai pentru suflet păstor,
Dacă zaci în păcat și ruină
Și nu ai din pierzare salvator.

[c4]
/: Azi Isus vrea să-ți fie pe cale
Și Lumină, dar și Blând Păstor,
Iar în ieslea inimii tale
Să se nască ar vrea ca Salvator. :/