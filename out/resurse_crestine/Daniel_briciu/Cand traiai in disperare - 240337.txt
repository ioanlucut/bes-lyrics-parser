[title]
Cand traiai in disperare {author: {Daniel Briciu}, {rcId: {240337}}

[sequence]
v1,v2,v3,v4,v5

[v1]
Când trăiai în disperare în mocirlă și păcat
Nimeni nu ți-a spus vreodată că greșești neîncetat,
/: Însă azi când vii la Domnul și Cuvântul împlinești,
Toată lumea o să vină ca să-ți spună că greșești. :/

[v2]
Când copiii tăi acasă n-aveau pâine de mâncat
Nimeni nu ți-a spus vreodată că greșești și e păcat,
/: Însă azi când tu la Domnul te-ai întors cu casa ta,
Vor veni cu toți să-ți spună că te duci pe-o cale rea. :/

[v3]
Când minciuna și desfrâul și alcoolul te legau,
Toți prietenii din lume te doreau și te iubeau,
/: Însă azi când mergi cu Domnul, dezlegat de lanțul greu,
Toți acei ce-ți erau prieteni, astăzi te vorbesc de rău. :/

[v4]
Când erai robit de pofte și cuprins de-al lumii val
Nimeni nu ți-a spus vreodată să te-ntorci, să ieși la mal,
/: Însă azi când Domnul Vieții te-a-ndreptat pe drumul bun,
Toți acei ce-ți erau prieteni, astăzi te numesc nebun. :/

[v5]
Ai pierdut amici o mie, însă azi ești cu Isus.
Nu privi ’napoi spre lume, ochii tăi privească-n sus,
/: Căci în ziua judecății vei vedea răsplata ta,
Când cu Domnul tău în slavă veșnic te vei bucura. :/