[title]
Bine-ai venit {author: {Daniel Briciu}, {rcId: {240330}}

[sequence]
v1,c,v2,c,v3,c,v4,c,v5,c

[v1]
Eram străini odată pe un pământ străin,
Trăiam în lumea-aceasta de lacrimi și suspin,
Dar ai venit din ceruri în staulul de oi
Să ne-aduci mântuirea. Bine-ai venit la noi!

[c]
/: Isuse, bine-ai venit la noi!
Isuse, în lumea de nevoi. :/

[v2]
Trăiam în întuneric în lumea de păcat,
N-aveam nici o nădejde și cerul l-am uitat,
Dar într-o zi din ceruri al dragostei șuvoi
L-ai revărsat, Isuse. Bine-ai venit la noi!

[v3]
Eram străini odată și rătăceam stingheri,
Pribegi fără de țintă și fără Dumnezeu,
Dar ai venit din slavă, ne-ai înfiat și-apoi
Ne-ai dat în dar tot cerul. Bine-ai venit la noi!

[v4]
Îți mulțumim Isuse pentru iubirea Ta
Și pentru sfântul sânge vărsat la Golgota
Tu ești în veci Păstorul, iar noi a Tale oi
Îți mulțumim Isuse. Bine-ai venit la noi!

[v5]
Și azi ca și-n vechime cobori pe-acest pământ
Și cauți loc în inimi să-Ți faci un templu sfânt.
Chiar toți de te-ar respinge, că-i vremea de apoi,
Poporul Tău îți spune: Bine-ai venit la noi!