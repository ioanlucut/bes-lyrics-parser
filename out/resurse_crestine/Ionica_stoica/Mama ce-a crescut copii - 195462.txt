[title]
Mama ce-a crescut copii {composer: {Ionică Stoica}, {rcId: {195462}}

[sequence]
v1,v2,v3,v4,v5

[v1]
Mama ce-a crescut copii, e plină de iubire
Și ea dorește orșicând să avem fericire.
/: Chiar dacă grijuri vin mereu în viața-aceasta scurtă
Te ia mereu la pieptul ei, te strânge, te sărută. :/

[v2]
Așa e mama orișicui; o mamă-i numai una
Ea nu adoarme pân’ târziu, veghează-ntotdeauna
/: Ca să îți fie somnul lin, să nu ai vreo durere
Plângând, strigă la Dumnezeu, ca să îți dea putere. :/

[v3]
Iar după ce mare-ai crescut, o altă-ngrijorare
Să calci pe urma lui Isus, să mergi pe-a Lui cărare.
/: Căci mulți copii s-au rătăcit, prin lumea asta mare
Ai lor părinți plâng disperați că n-au dat ascultare. :/

[v4]
Așa-s părinții tuturor, ar vrea la ei în casă
Să fie pacea lui Isus, ce dragoste ne lasă.
/: Când Dumnezeu îi va lua să-i ducă-n veșnicie
Cu dragoste-ți vei aminti, de-a ta copilărie. :/

[v5]
Ascultă-i pe ai tăi părinți, urmează-le credința
Și Dumnezeu prin Duhul Sfânt, îți va da biruința!
/: Și când în viață n-or mai fi a ta mamă și tată
Cât mai trăiești pe-acest pământ, să nu-i uiți niciodată! :/