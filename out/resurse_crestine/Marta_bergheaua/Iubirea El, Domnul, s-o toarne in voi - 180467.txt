[title]
Iubirea el domnul s-o toarne in voi {composer: {Marta Bergheaua}, {rcId: {180467}}

[sequence]
v1,c,v2,c,v3,c,v4,c

[v1]
Iubirea El, Domnul, s-o toarne în voi
Prin clipe amare, dureri și nevoi
Să stați mai aproape de Brațu-i divin
Zidind al iubirii altar în cămin

[c]
Căci fără iubire mereu vor fi nori
Pe drumul vieții, iubiți călători
/: Dar unde-i iubire e totul divin
Acolo e Soare, e cerul senin :/

[v2]
Iubirea El, Domnul, s-o toarne în voi
O sfântă cetate să fiți amândoi
Cuvinte de aur și zâmbet frumos
Iar Domnul vieții vă fie Hristos

[v3]
Iubirea eternă ce rar o-ntâlnesti
În multe familii nu o mai găsești
Dar voi care astăzi aici vă uniți
Porunca din ceruri e să vă iubiți

[v4]
Iubirea revars-o, Isuse iubit
Și leagă perechea ce-acum s-a unit
Nimic să nu rupă al lor legământ
Uniți să rămână în inimi și-n gând