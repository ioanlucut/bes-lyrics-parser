[title]
E atata forma de credinta {composer: {Cornel Schipor}, {rcId: {126006}}

[sequence]
v1,c,v2,c,v3,c,v4,c

[v1]
E atâta formă de credință azi, fraților și printre noi
Ne adunăm la rugăciune, dar suntem reci și tot mai goi
Rostim cuvinte din Scriptură, cântăm și-n față ne privim
Dar răutatea ne împarte și-ncet de cer ne despărțim.

[c]
O Doamne, cât vei mai răbda să vezi a noastră stare grea
/: Tu Te-ai jertfit, dar noi Ți-am dat, doar răutate și păcat
Isuse cât vei mai răbda ? :/

[v2]
Isuse, Tu ne-ai dat poruncă să ne iubim mereu ca frați
Dar noi trăim în dușmănie și suntem tot mai depărtați
Nu ne mai doare, nu mai plângem pentru acei de lângă noi
Ne adunăm comori și ranguri, vrem să uimim frații între noi.

[v3]
Avem atâta libertate, dar suntem tot încătușați
În loc să ardem pentru Tine, suntem de vânturi spulberați
Nălțăm Doamne clădiri aicea, avem condiții fel de fel
Dar nu mai este bucuria, nici focul aprins din cer.

[v4]
O fraților ce amăgire pe mulți, acuma i-a cuprins
Crezând că totul merge bine și tindem înspre Paradis
Ne umple Doamne de lumină, vrem să pășim mai cu avânt
Ne-ntoarcem azi din rătăcire, umblând în fapte și-n cuvânt.