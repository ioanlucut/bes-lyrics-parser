[title]
De-ar trebui sa scriu de tine {author: {Beni Cibu}, {rcId: {195585}}

[sequence]
v1,v2,v3,v4,v5

[v1]
De-ar trebui să scriu de Tine
Și să vorbesc despre ce ești,
/: Cuvintele ar fi puține,
De-ar lua cuvântul orișicine,
De nedescris, rămâi în veci. :/

[v2]
De-ar trebui să scriu de Duhul
Trimis din cer în vale jos,
/: Nu mi-ar ajunge tot cuprinsul,
Nici vorbele din vers, nici cântul,
De Duhul Sfânt, a Lui Hristos! :/

[v3]
De-ar trebui să scriu de cruce
Și de Hristosul Împărat,
/: De jertfa Sa ce viață-aduce,
De legământul cel mai dulce,
Aș tot cânta, neîncetat. :/

[v4]
Doar mulțumiri în cânt și-n rugă
Spre cerul Tău voi înălța,
/: Răscumpărat din grea osândă
Și logodit, gata de nuntă,
Aștept, Isus, venirea Ta! :/

[v5]
Ești mult prea mare pentru vorbe
De om pribeag și muritor,
/: Ești necuprinsul fără norme,
Dumnezeirea fără forme,
Veșnic Divin, Sfânt Domnitor! :/