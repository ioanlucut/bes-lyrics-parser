[title]
Domnul meu isus cat de frumos esti {composer: {Corneliu Mirăuți}, {rcId: {172119}}

[sequence]
v1,v2,v3,v4

[v1]
Domnul meu Isus cât de frumos ești
Sunt atras de frumusețea Ta
Toată inima mea Tu o cunoști
Ți-o deschid cu toată dragostea.
Tu doar Tu mi-ai dat eliberare, de poveri religioase
Lasă-mă în Tine să rămân, să-ți fiu rob și Tu să-mi fii Stăpân
Umple-mi inima cu-a Ta lumină, satură-mă Doamne Te implor
Duhul Tău în mine să cuprindă, toată ființa mea cu-al Tău izvor.

[v2]
Cel ce strălucește cel mai tare
M-a cercetat după-ndurarea Sa,
Pașii mi-a-ndreptat pe-o strâmtă cale
Dăruindu-mi toată dragostea.
Flăcările ei mă ard într-una, până voi primi de sus cununa
Doamne când splendoarea ți-am văzut, am decis s-o iau de la-nceput.
Toată dragostea de sine-n mine, s-a scufundat cu totul în rușine
Vreau să gust doar din dulceața Ta, să Te sfințesc în inima mea.

[v3]
Prețiosul meu Domn vreau să sparg
Vasul meu, de alabastru
Să torn mirul scump de nard
Peste Tine scump Maiestru.
Vreau ca să mă pierd în Tine, pe deplin m-aș mulțumi
Să fiu plin de-a Ta iubire, să doresc mereu a mă smeri
Vreau ca trupul meu să-ți dau ca jertfă, vie, sfântă și plăcută
Ființa mea să fie mereu plină, de a Ta blândețe și lumină.

[v4]
Domnul meu iubit doresc să vii
Să te văd față în față
Tu ești plin de mirodenii
Pentru noi mereu povață.
Nu sunt singurul ce te dorește, ci-mpreună cu toți sfinții
Trupul Tău, Biserica ce crește, știm că vii, Tu nu întârzii.
Duhul nostru vrem să fie, în a Ta slujire vie
Nu cu pumnu-n vânt să lupte, ci cu-a Tale arme sfinte.