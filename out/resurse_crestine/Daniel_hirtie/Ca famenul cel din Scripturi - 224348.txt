[title]
Ca famenul cel din scripturi {author: {Daniel Hîrtie}, {rcId: {224348}}

[sequence]
v1,c,v2,c,v3,c,v4,c

[v1]
Ca famenul cel din Scripturi
Oprește carul tău în loc,
Încheie grabnic legământ
De-ai fost atins de Sfântul Foc!
Nu mai goni prin greu pustiu,
Coboară-te acum la râu
Căci viața ta se va sfârși,
Grăbește până nu-i târziu!

[c]
Dacă ai înțeles tot ce ți s-a spus
Trebuie să crezi și să te botezi!
Cine va putea a te-mpiedica
Intr-acum în apă, nu mai amâna!

[v2]
Ca famenul cel din Scripturi
De-ai auzit despre Isus
Cum El a fost batjocorit
Și răstignit pe-o cruce sus,
Nu fi nepăsător acum
De suferința Mielului,
O, vino azi să te botezi
De crezi în jertfa Domnului!

[v3]
Căci nu contează cine ești
Oricât de mare-aici ai fi,
Tu trebuie să te botezi
De vrei s-ajungi în veșnicii!
De ești bogat sau învățat
De ești ministru ori savant
Acesta-i pasul spre Isus
De vrei să fii răscumpărat!

[v4]
Adu-ți aminte cum Isus
Veni odată la Ioan
Să împlinească tot ce-i scris,
Intrând în apă, în Iordan.
De-atunci exemplu de urmat
Rămas-a Domnul pentru noi,
Veniți acum să Îl urmăm,
Veniți la râu, veniți și voi!