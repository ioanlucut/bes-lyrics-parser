[title]
Se sting facliile {author: {Daniel Hîrtie}, {rcId: {204744}}

[sequence]
v1,v2,v3,v4

[v1]
Se sting făcliile încet, căci vântul nepăsării suflă.
Se pierd creștinii tot mai mult, tot mai puțini sunt cei ce urcă.
Se sting luminile ușor, iar dragostea cea ziditoare
S-a mai răcit, puțină e și fărdelegea este mare.

[v2]
Se schimbă mersul spre Sinai, mai mulți coboară de pe munte.
Câmpia-i atractivă azi, iar oile sunt risipite.
Sodoma-i un oraș iubit, căutătorii dau năvală
Să-l cerceteze-amănunțit, păcatele să nu-i mai doară.

[v3]
La modă e Gomora cea aglomerată de păcate,
Iar frații sunt ademeniți de tot ce-aici curând va arde.
Voi, frați, priviți înspre Țoar, lăsați în urmă tot prăpădul!
Mânia Domnului va fi simțită grabnic de tot omul.

[v4]
Acei ce au cârtit mereu și au glumit cu pocăința,
Rămân străini de Dumnezeu, zadarnică le-a fi credința.
Acum, cât ușa nu s-a-nchis să regretăm cu lacrimi multe
Tot ce-am greșit, păcătuit, uitând iubirea de Părinte.
Să implorăm divinul Har să nu ne lase-n nepăsare,
Să ne rugăm cerând acum poate o ultimă chemare!