[title]
Ne-a trimis iehova o scrisoare {composer: {Daniel Hîrtie}, {rcId: {224342}}

[sequence]
v1,c,v2,c,v3,c,v4,c,v5,c

[v1]
Ne-a trimis Iehova o scrisoare
S-o citim de vrem ca să aflăm
Despre Dumnezeu și-a Lui splendoare
Ce ne-a scris prin sfinți să studiem
Vom afla cum a creat Pământul
Și pe om chiar după chipul Său
Taine minunate și mărețe
Vom găsi de vom citi mereu

[c]
Despre lucruri care-au fost
Despre lucruri care sunt
Despre cele ce-or veni
În scrisoarea sfântă vom găsi

[v2]
Ne-a trimis din ceruri o scrisoare
Dumnezeul cel adevărat
Să ne spună despre sfinții care
Au pășit pe drumul cel curat
Despre Avraam alesul prieten
Și de Iov acel neprihănit
Să trăim ca ei neprihănirea
Și vom fi în raiul fericit

[v3]
Să citim ades în Cartea Legii
Dacă vrem viață să avem
În Ea vom găsi despre iubirea
Lui Isus ce s-a jertfit ca miel
Aici jos în valea umbrei morții
A venit să fie răstignit
Cel ce crede-n jertfa de pe cruce
Poate azi să fie mântuit.

[v4]
Prin scrisoarea aceasta ne arată
Cum Pământul, cerul s-or topi
Despre vremurile cele grele
Care peste oameni vor veni
Despre Antihrist și despre fiară
Care-n Templul Sfânt s-or așeza
Pe acei rămași fără putere
De pe calea-ngustă-i vor lua

[v5]
Să rămânem tari bazați pe Domnul
Și pe-al Său Cuvânt ce-i neschimbat
Până când sfârși-vom alergarea
Să ne temem de orice păcat
Doar așa o sfântă ocrotire
Vom primi din mâna Lui Isus
Iar la capăt scumpa moștenire
Ne-o va da în patria de sus