[title]
Vor sta in fata lui isus (judacata va fi dreapta) {author: {Daniel Hîrtie}, {rcId: {224345}}

[sequence]
v1,c,v2,c,v3,c,v4,c

[v1]
Vor sta în fața Lui Isus
Atunci la judecată,
Acei ce-au râs, batjocorind
Credința cea curată.
Vor sta atunci cutremurați
Acei ce-n astă lume,
Au petrecut și-au chefuit
În fapte de rușine.

[c]
Judecata va fi dreaptă
Fiecare va plăti,
Pentru faptele făcute
Osândire va primi.
Toți trufașii, mincinoșii,
Oamenii făr’ Dumnezeu,
Ah, ce mulți vor plânge-odată
Și se vor căi de rău.

[v2]
Vor sta în fața Lui Isus
Atunci la judecată,
Acei ce nu s-au pocăit
De rele, niciodată.
Acei ce au respins mereu
Oferta mântuirii,
Ce-a fost adusă prin Isus
Pe dealul răstignirii.

[v3]
Vor sta în fața Lui Isus
Popoarele-adunate,
Acei ce au umblat aici
Pe căile stricate.
Acei ce n-au recunoscut
Pe Dumnezeul Mare,
Vor fi legați și aruncați,
În foc și în pierzare.

[v4]
Nu vrei acum, iubitul meu,
Să scapi de judecată,
Să vii chiar azi, când nu-i târziu,
Pe calea cea curată.
Isus Te cheamă, nu mai sta
În lumea păcătoasă,
O, vino fiule pierdut
O, vino azi, acasă!