[title]
Declaratie de dragoste {composer: {Credo}, {rcId: {4407}}

[sequence]
v1,c,v2,c,e

[v1]
Tu mi-ai pus în suflet petale de crin
Ochii tăi senini sunt plini de lumini
Lumini de iubire...
Și când pe cer vin nori cenușii
Tu dai culoare nuanței de gri
Tu ești lângă mine!
În vale sau pe culmi,
În vreme bună,
Prin valuri sau furtuni
Rămânem împreună!

[c]
Din dragoste te-am ales
Pășim amândoi prin Univers
Ești tot ce-am dorit mai mult,
Ești darul meu ceresc,
Ce mult te iubesc!

[v2]
Am cerut în rugă spre mine să vii
Mâna lui Isus te-a adus într-o zi
Te-a adus la mine...
Ca două raze atunci ne-am unit
Într-o lumină spre infinit
Spre fericire...
Ca zorii care-aduc
Stropii de rouă
Iubirea dintre noi
E zi de zi mai nouă

[e]
Cer și pământ, stele pe rând...
Se vor sfârși dar dragostea din noi
În veci va dăinui...