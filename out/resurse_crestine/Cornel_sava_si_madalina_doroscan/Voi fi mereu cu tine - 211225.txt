[title]
Voi fi mereu cu tine {author: {Cornel Sava și Mădălina Doroșcan}, {rcId: {211225}}

[sequence]
v1,c,v2,c,v3,c

[v1]
Ți-am spus că nu te voi lăsa,
Voi fi mereu cu tine.
/: Chiar dacă toți te vor uita,
Eu îți voi șterge lacrima, privește doar la Mine :/

[c]
Prinde-Mă de mână când ți-e greu, nu sunt oare Dumnezeul tău?
Am fost lângă tine și-am rămas ca să te ridic atunci când cazi.
Ține-Mă de mână în suspini, Eu îți vindec rana, ți-o alin,
Eu te trec mereu biruitor, lângă Mine drumu-i mai ușor.

[v2]
Ți-am spus că te voi asculta
Când vei striga la Mine
/: Și în ziua necazului
Ai să vezi mâna Domnului cum lasă izbăvire :/

[v3]
Când părăsit treci prin cuptor
Tu pleacă-ți jos genunchii
/: Să vezi puterea Domnului
Deschide poarta Cerului cu cheia rugăciunii :/