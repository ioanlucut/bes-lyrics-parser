[title]
Nu ma lasa {author: {Ovidiu Opriș}, {rcId: {231423}}

[sequence]
v1,c,v2,c,v3,c

[v1]
Nu mă lăsa să renunț când drumul este greu,
Să nu mai pot zâmbi când soare nu-i, ci nori.
Nu mă lăsa să uit ca să Te laud mereu,
Când, după noaptea rece, apar ai zilei zori.

[c]
Nu aș putea să-Ți cer, o, Doamne, altceva
Din tot ce-ai pregătit pentru mine.
Tot ceea ce-mi doresc și fericirea mea
Este să fiu mereu alături de Tine.

[v2]
Nu mă lăsa pierdut în lume să rătăcesc,
Fără să fiu de Duhul Tău călăuzit.
Nu mă uita când singur prin furtuni pășesc.
Fii lângă mine! La pieptul Tău, sunt ocrotit.

[v3]
Nu mă lăsa stingher când drumul voi sfârși,
La umbra Ta, pentru vecii, mă odihnesc.
Amintește-Ți de mine când, glorios, ai să revii,
Zborul să-mi fie lin către locașul ceresc.