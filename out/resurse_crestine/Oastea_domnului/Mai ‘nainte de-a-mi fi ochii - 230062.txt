[title]
Mai nainte de-a-mi fi ochii {author: {Oastea Domnului}, {rcId: {230062}}

[sequence]
v1,v2,v3

[v1]
Mai ’nainte de a-mi fi ochii
Tu-mi erai lumina mea,
Până nici mi-era ființa
Tu-mi erai sămânța-n ea.
Când nici nu-mi fusese gândul
Tu-mi erai frumosul țel
Si ’nainte de a-mi fi dorul
Tu erai iubirea-n el.
Tu Isuse, Tu Isuse
Îmi erai iubirea-n el.

[v2]
Tu mi-ai rânduit cărarea
Pana nici n-aveam un pas.
Tu mi-ai pus a Mântuirii
Mai ’nainte loc si ceas.
Fără Tine niciodată
Nici n-aș fi-nvățat să cânt.
Mort aș fi umblat prin lume
Orb as fi ajuns, mormânt.
Fără Tine, fără Tine
Orb aș fi ajuns mormânt.

[v3]
Dumnezeul meu izvorul
Fericitei mele vieți
Tu-mi ești zilnic dătătorul
De lumini si frumuseți
Tu-mi dai plânsul ce-mi zâmbește
Tu durerea-n care cânt
Dumnezeul meu cu Tine
Raiu-ncepe pe pământ.
Lângă Tine si cu Tine
Raiu-ncepe pe pământ.