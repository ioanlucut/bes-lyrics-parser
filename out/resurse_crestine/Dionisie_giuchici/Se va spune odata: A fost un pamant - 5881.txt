[title]
Se va spune odata: a fost un pamant {author: {Dionisie Giuchici}, {rcId: {5881}}

[sequence]
v1,c,v2,c,v3,c,v4,c,v5,c

[v1]
Se va spune odată: ”
A fost un pământ
Cu pomi cu verdeață, cu păsări și cânt
Dar flăcări grozave și foc de nespus
Au ars tot pământul și tot l-au distrus.”

[c]
/: Da, se va spune că jos în abis
A fost o lume și-un vechi Paradis. :/

[v2]
Se va spune odată a fost un pământ,
Un rai, o grădină a Domnului Sfânt
Dar unul din îngeri și omul căzut
Cu ura de moarte pământu-a umplut.

[v3]
Se va spune odată a fost un pământ
Și sus pe o cruce un nou legământ
Ce grea suferință Isus a răbdat
Să scape pe omul căzut în păcat.

[v4]
Se va spune odată a fost un pământ
Și-o sfântă mireasă c-un tainic veșmânt
Având o candelă și vas și ulei
Dorind să-ntâlnească pe mirele ei.

[v5]
Se va spune odată a fost un pământ
Cu oamenii sfinți ce-au ieșit din mormânt
Și sus către ceruri cu toți au zburat
Că jos au rămas doar cei morți în păcat.