[title]
Capul cand te doare canta o cantare {author: {Dionisie Giuchici}, {rcId: {1496}}

[sequence]
v1,c,v2,c,v3,c,v4,c,v5,c

[v1]
Capul când te doare, cântă o cântare
Și-ai să vezi cum te vei ușura
Ia medicamentul Biblia, Testamentul
Și citește-n ea neîncetat.

[c]
/: Mai ridică-ți privirile-n sus
Și privește la Domnul Isus
Care-a stat și-a răbdat pe Calvar
Să ne-aducă iertarea în dar. :/

[v2]
Fă ca și ologul ca și slăbănogul
Care prin credință au privit
Domnul cu-ndurare le-a dat vindecare
S-a-ndurat de ei, i-a vindecat.

[v3]
Orice slăbiciune, orice amărăciune
Care îți apasă trupul tău
Roagă-te și cere Doamne dă-mi putere
Strigă neîncetat la Dumnezeu.

[v4]
Rabdă încercarea, cere îndurarea
Căci la urmă te vei bucura
După ce căldura îți topește zgura
Domnul te va binecuvanta.

[v5]
Domnu-i lângă tine, brațul Lui te ține
Să te rogi mai mult să stăruiești
Orice încercare cât ar fi de mare
Prin Isus Hristos o biruiești!