[title]
Plutim si noi din val in val {author: {Dionisie Giuchici}, {rcId: {5868}}

[sequence]
v1,c,v2,c,v3,c

[v1]
Plutim și noi, din val în val
Cu barca vieții spre liman,
Unde cu toți ne-om întâlni,
Isuse scump, când vei veni.
Cu Tine noi călătorim,
Tu ne ești ținta ce-o dorim,
Căci Tu, Isuse, ne-ai chemat
Și mântuirea-n dar ne-ai dat.

[c]
Corabia-i pe mare,
Prin valuri noi vâslim;
Dorim și noi, Isuse,
La țărm să ne-ntâlnim;
Isuse, o, Isuse,
Mi-i dor de veșnicii,
Acolo unde noapte
Și plâns nu vor mai fi.

[v2]
Și, fie noaptea cât de grea,
Noi nu ne vom descuraja;
Noaptea se va preface-n zi
Când Tu, Isuse, vei veni...
Valurile de-or spumega,
Noi peste ele vom zbura.
Când Tu, Isuse, vei veni,
Valurile s-or potoli.

[v3]
Tu valurile-ai potolit,
La peștii mari Tu le-ai vorbit
Și ne-ai sădit și ne-ai udat
Și pe noi, Doamne, ne-ai chemat.
Asupra noastră, Tu veghezi,
Spre locuri sfinte ne îndrumi
Și ne conduci spre țara Ta,
Unde curând vom debarca.