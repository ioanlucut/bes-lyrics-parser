[title]
Mai mult decat asteapta dimineata {author: {Dionisie Giuchici}, {rcId: {145483}}

[sequence]
v1,c,v2,c,v3,c

[v1]
Mai mult decât așteaptă dimineața
Străjerii de pe ziduri obosiți,
Noi așteptăm să vină Domnul nostru,
Noi așteptăm să fim la cer răpiți!
Mai mult decât așteaptă zorii zilei
Străjerii care-o noapte au vegheat,
Noi așteptăm cu toții răsăritul,
Să vină Soarele Cel Minunat!

[c]
/: Noi așteptăm să vină cu slavă și lumină
Mântuitorul nostru pe care Îl iubim;
Mai mult decât așteaptă străjerii dimineața,
Noi așteptăm pe Domnul, cu El să ne-ntâlnim! :/

[v2]
Ascultă, Doamne, cererile mele,
Căci din adânc Te chem în ajutor,
Ridică-mă din chinurile grele,
Nu mă lăsa nemântuit să mor!
La Tine Doamne am găsit scăpare,
Tu-i ierți pe-aceia care s-au temut
De-al Tău Cuvânt, de-a Ta amenințare
Și-n bunătatea Ta s-au încrezut!

[v3]
Nădejdea noastră pentru veșnicie,
La Tine noi cu toții am găsit,
Belșug de pace și de bucurie
Noi. de la Tine, Doamne, le-am primit
Căci, Doamne, Tu nu-Ți mai aduci aminte
Și uiți pe veci al nostru greu păcat
Și ne îmbraci cu haine albe, sfinte,
Căci prin Isus Tu ne-ai răscumpărat!