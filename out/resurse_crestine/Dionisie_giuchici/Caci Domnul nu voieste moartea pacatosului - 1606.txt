[title]
Caci domnul nu voieste moartea pacatosului {author: {Dionisie Giuchici}, {rcId: {1606}}

[sequence]
v1,c,v2,c,v3,c,v4,c,v5,c

[v1]
Căci Domnul nu voiește moartea păcatosului
Ci vrea să se întoarcă din calea lui cea rea,
Să vină la lumină ca să fie mântuit,
Căci ziua mântuirii e-aproape la sfârșit.

[c]
/: Căutați pe Domnul, câtă vreme se poate găsi!
Să chemăm Numele Lui cel mare care poate și-acum mântui! :/

[v2]
Căci Dumnezeu nu ține-n seamă al tău păcat trecut,
A ta necunoștință în care te-ai zbătut!
El ți-a deschis o poartă sus pe care poți veni:
E poarta mântuirii, deci nu mai zăbovi!

[v3]
Căci Domnul pentru tine pe-o cruce a murit,
Acolo la Golgota, o, suflete iubit,
Dar Tatăl din mărire, El din morți L-a înviat
Și-n marea Lui iubire poți fi și tu iertat!

[v4]
Deci, vino la izvorul care curge neîncetat
Și bea din apa vie, tu, suflet însetat!
Căci mâine se prea poate ca să fie prea târziu...
Deci, vino azi la Domnul, din moarte și pustiu!

[v5]
În cer e sărbătoare pentru omul păcătos
Când el de la pierzare se-ntoarce la Hristos,
N-ai vrea să fii acela, tu amicul meu iubit?
Întoarce-te acuma, ca să fii mântuit!