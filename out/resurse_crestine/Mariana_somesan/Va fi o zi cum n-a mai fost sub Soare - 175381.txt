[title]
Va fi o zi cum n-a mai fost sub soare {composer: {Mariana Someșan}, {rcId: {175381}}

[sequence]
v1,c,v2,c2,v3,c3

[v1]
Va fi o zi cum n-a mai fost sub soare
Când însuși Domnul slavei va veni,
Când cel ce locuiește în lumină,
De pe pământ, Mireasa-Și va răpi!

[c]
Ești pregătit de marea sărbătoare?
Ești pregătit, în față, să-L privești?
Ești pregătit sau haina ți-e murdară...
Dacă-i așa, de ce n-o curățești?
Ești pregătit să-L poți privi în față
Pe-Acel ce-așa de des tu L-ai chemat
Sau dragostea de mult ți-e îngropată
Și pe cărări ascunse L-ai uitat?

[v2]
Va fi o zi cum n-a mai fost sub Soare
Când Cel ce pentru tine-a suferit
Și palme și rușine și ocară,
Va reveni așa cum a promis!

[c2]
Dar ce faci tu cu jertfa Lui cea sfântă,
Continui sa privești nepăsător
Nesocotești și mila și răbdarea
A celui ce e Drept Judecător?
Dar ce faci tu cu jertfa Lui cea sfântă
Căci ziua ce urmează nu-i a ta?
Atâția au plecat în veșnicie
Lipsiți de Harul și prezența Sa...

[v3]
Va fi o zi cum n-a mai fost sub Soare
Când așteptarea grea se va sfârși
Și-L vom vedea pe Cel, ce-aici în vale,
Ne-a dus pe brațe-n fiecare zi!

[c3]
Va fi o zi când Duhul Celui veșnic
Într-o clipă ne va transforma,
Când vom uita și plânsul și durerea
Și fericiți spre ceruri vom zbura!
Ridică-te, ridică-te Israel,
Căci iată miezul nopții va veni,
Îmbracă-te cu haina cea de Nuntă,
Căci Isus, Domnul tău, va reveni!