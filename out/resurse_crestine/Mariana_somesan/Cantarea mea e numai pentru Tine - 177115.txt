[title]
Cantarea mea e numai pentru tine {composer: {Mariana Someșan}, {rcId: {177115}}

[sequence]
v1,v2,v3,v4,v5,v6,v7

[v1]
Cântarea mea e numai pentru Tine,
Căci n-am pe nimeni, Doamne, pe Pământ
/: Să-mi lege rănile așa ca Tine
Și să-mi adune lacrima când plâng. :/

[v2]
Cântarea mea e numai pentru Tine,
Tu, Cel ce-n noaptea vieții ai venit
/: S-aduci la noi lumina veșniciei
Și-n suflet dorul după infinit. :/

[v3]
Cântarea mea e numai pentru Tine,
Tu numeri pașii mei pe-acest Pământ,
/: M-ai luat în brațul Tău cu îndurare
Și-ai încheiat cu mine-un legământ. :/

[v4]
De n-ar fi fost, o, Doamne, a Ta iubire
Și-n harul Tău de nu m-ai fi ținut,
/: Eu astăzi n-aș putea să-Ți cânt, Părinte,
Tu, Cel ce ești sfârșit și început. :/

[v5]
Cântarea mea e numai pentru Tine,
Tu, Cel ce ești de trei, de trei ori sfânt,
/: Îți cântă, Doamne, a cerului oștire
Și cei răscumpărați de pe Pământ. :/

[v6]
Cântarea mea e numai pentru Tine,
Tu, Cel ce ești luceafărul nestins,
/: Tu, Cel ce-aduci atâta mângâiere
Și bucurii prin Duhul cel promis. :/

[v7]
Cântarea mea e numai pentru Tine,
Și pentru Tin’ va rămânea mereu!
/: Slăvit să fie, Doamne, al Tău Nume,
În veșnicie Tu ești Dumnezeu! :/