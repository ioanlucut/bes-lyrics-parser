[title]
Ma-ntorc din nou la tin isuse {author: {Mariana Someșan}, {rcId: {199050}}

[sequence]
v1,v2,v3,v4,v5,v6

[v1]
Mă-ntorc din nou la Tin’ Isuse,
Mă-ntorc de unde am căzut,
/: Primește-mă în marea-ți milă,
Să pot s-o iau de la-nceput! :/

[v2]
Ridică-mi Doamne întristarea,
Mă spală-n sângele Tău sfânt
/: Și iartă-mi Doamne nevegherea,
Căci sunt o mână de pământ! :/

[v3]
Ridică-mi Doamne apăsarea,
Și dă-mi din nou lumina Ta
/: Te rog ia-mi orice amintire,
Ce întristează fața Ta! :/

[v4]
Am căutat în lumea largă
Ce numai Tu puteai să-mi dai,
/: Te rog, ia-mi inima zdrobită
Și fă din ea un colț de rai! :/

[v5]
O, ia-mă-n mâna Ta Isuse
Și fă din mine tot ce vrei,
/: Puterea Ta să mă-nconjoare
Cât vor mai ține anii mei! :/

[v6]
Să nu mai fiu ce-am fost vreodată,
Ci prelucrat în mână Ta,
/: Să uit de viața mea Isuse,
Dar să nu uit de voia Ta! :/