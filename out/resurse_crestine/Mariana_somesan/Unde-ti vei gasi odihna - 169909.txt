[title]
Unde-ti vei gasi odihna {author: {Mariana Someșan}, {rcId: {169909}}

[sequence]
v1,v2,v3,v4

[v1]
Unde-ți vei găsi odihnă, suflet ce-n păcat trăiești,
Dacă azi nu vi la Domnul, haina să ți-o curățești?
Unde-ți vei găsi scăparea când necazul va veni;
Tu nu vrei s-auzi chemarea Celui Sfânt din veșnicii.

[v2]
Unde cauți mângâiere? Omul nu ți-o poate da
Numai Domnul șterge lacrimi, numai El poate ierta.
Unde-ți vei găsi alinul când ți-e sufletul zdrobit
Dacă astăzi fugi de fața Celui care te-a iubit?

[v3]
Unde cauți tu iubire? Lumea nu ți-o poate da,
Însă Domnul la Golgota și-a dat viața pentru-a ta.
Dacă nu vi azi la cruce în zadar vei căuta,
Vei găsi doar amăgire, lumea este tot mai rea.

[v4]
Când vrei să urmezi lumina, noaptea se va tot mări,
Fără Isus nu ai pace nici viață-n veșnicii.
Fără Isus nu-i iertare, suflet nu te amăgi
Pleacă-ți inima la cruce și Isus te va primi.