[title]
Din noaptea grea {author: {Mariana Someșan}, {rcId: {169573}}

[sequence]
v1,v2,v3,v4,v5

[v1]
Din noaptea grea, doar Tu m-ai izbăvit,
Printre străini, Tu singur, M-ai iubit,
/: Când te-am chemat, Tu mi-ai răspuns Isuse,
M-ai mântuit și dulce mi-ai șoptit. :/

[v2]
Eu sunt Isus, Eu sunt scăparea ta,
Eu Te-am ales, să porți lumina Mea,
/: Eu Te-am ales, și Te-am chemat pe nume,
Și-n vasul tău, am pus puterea Mea. :/

[v3]
De-atunci Isus, mi-e dragă calea Ta,
De-atunci Isus, Tu ești lumina mea,
/: Sufletul meu, liber spre ceruri zboară,
Tot ce-mi doresc, e să Te pot vedea. :/

[v4]
Să pot lupta, Tu-mi dai credința Ta,
Să pot răbda, îmi dai răbdarea Ta,
/: Să pot iubi, Tu-mi dai din cer iubire,
Să pot ierta, Tu-mi dai iertarea Ta. :/

[v5]
Îți sunt dator, și vreau să-Ți mulțumesc,
În orice zi, să-Ți cânt, să te iubesc,
/: Cu tot ce-mi dai, să te slujesc pe Tine
În cerul sfânt să pot să Te urmez. :/