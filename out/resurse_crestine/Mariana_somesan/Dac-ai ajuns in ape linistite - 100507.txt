[title]
Dac-ai ajuns in ape linistite {author: {Mariana Someșan}, {rcId: {100507}}

[sequence]
v1,v2,v3,v4,v5,v6

[v1]
Dac-ai ajuns în ape liniștite
Și valurile-ncet s-au depărtat,
Tu să nu-ți iei privirea de la Domnul,
/: Căci numai El e Cel ce te-a salvat. :/

[v2]
Dac-ai ajuns să vezi din nou lumina
Și norii de-ncercări s-au risipit,
Tu nu-ți întoarce fața de la Domnul,
/: Căci nimenea ca El nu te-a iubit. :/

[v3]
Și dac-ades ți-a alinat durerea
Și untdelemn pe rană ți-a turnat,
Închină-te, dă-I slavă și mărire
/: Acelui ce e Medic minunat! :/

[v4]
Dac-ai primit răspuns la rugăciune
Și Domnul iar de tine S-a-ndurat,
Să nu te duci cu aceiași nepăsare
/: Pe drumuri de ruină și păcat. :/

[v5]
Dac-ai ajuns să Îi cunoști puterea
Și să lucrezi cu El neîncetat,
Să-ți fie viața imn de mulțumire,
/: Căci tot ce ai e har nemeritat! :/

[v6]
Dac-ai ajuns să recunoști mustrarea,
Întoarce-te și nu mai zăbovi!
E timpul scurt, se-ntunecă cărarea,
/: Vei căuta dar nu-L vei mai găsi... :/