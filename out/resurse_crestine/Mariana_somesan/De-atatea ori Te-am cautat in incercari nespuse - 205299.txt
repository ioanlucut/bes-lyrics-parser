[title]
De-atatea ori te-am cautat in incercari nespuse {author: {Mariana Someșan}, {rcId: {205299}}

[sequence]
v1,c,v2,c2,v3,c3,v4,c4,v5,c5

[v1]
De-atâtea ori Te-am căutat în încercări nespuse,
De-atâtea ori eu am dorit să Te-ntâlnesc, Isuse..

[c]
De câte ori am suspinat,
De câte ori m-am întristat
Și cu cât dor Te-am așteptat
Știi numai Tu, Isuse.

[v2]
De câte ori ca un străin mergeam plângând pe cale
Și inima-mi ardea-n ascuns de dorul feței Tale

[c2]
Dar nimeni nu m-a înțeles,
Doar Tu, Ales între aleși,
Te-ai îndurat și mi-ai trimis
Alinul mâinii Tale.

[v3]
De câte ori eu m-am retras, crezând c-așa e bine..
Tu mai aproape m-ai atras, să fiu unit cu Tine.

[c3]
Tu cu răbdare-ai așteptat,
Cu Duhul Sfânt m-ai îmbrăcat
Și ani întregi m-ai învățat
Să merg în pas cu Tine.

[v4]
Dar azi privind lumina Ta și fața Ta cea dulce,
Îți mulțumesc de mii de ori.. și vreau să-Ți spun, Isuse..

[c4]
Că nu-i suspin atât de greu
Pe cât de mare-i harul Tău
Și izbăvirea care-o dai
Prin jertfa de pe cruce,

[v5]
Că nu-i iubire ca a Ta.. cu drag să ne-nconjoare
Cum nu-i putere ca a Ta să ne țină pe cale,

[c5]
Că nu e soare mai măreț
Și nici ales între aleși
Să mângâie în ceasul greu,
Făptura mâinii Tale.