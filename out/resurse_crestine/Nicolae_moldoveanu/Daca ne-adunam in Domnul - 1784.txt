[title]
Daca ne-adunam in domnul {composer: {Nicolae Moldoveanu}, {rcId: {1784}}

[sequence]
v1,v2,v3,v4

[v1]
Dacă ne-adunăm în Domnul, dac-avem al Lui Duh Sfânt,
Dacă inimile noastre una-n părtășie sunt,
Dac-avem a Lui iubire, dac-avem a Lui sfânt țel,
Orișicând în adunare, e prezent cu noi și El.

[v2]
Astfel Tatăl ne ascultă dorul nostru ne-mplinit;
Astfel Fiul ne vorbește prin Cuvântul Lui sfințit;
Astfel Duhul ne îndrumă în tot locul Său deplin,
Și-ntre noi se vede rodul mult, și dulce, și divin.

[v3]
Dar când fără unitate și iubire ne-adunăm,
Când nici dor, nici părtășie nu avem și nu căutăm,
Când trăim păcate-ascunse, când ni-e gândul mânios,
În zadar atunci ne strângem: ne-adunăm fără Hristos.

[v4]
Dumnezeule ai milă, nu lăsa-ntre noi nicicând
Lipsa Ta și nelucrarea Duhului ceresc și sfânt;
Nu lasă-ntâlnirea noastră fără dragoste și har,
Ca să nu ne fie lupta și-alergarea în zadar.