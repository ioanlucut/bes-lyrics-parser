[title]
Pasind incet cu fruntea-nsangerata {composer: {Nicolae Moldoveanu}, {rcId: {244378}}

[sequence]
v1,v2,v3,v4,v5,v6

[v1]
Pășind încet cu fruntea-nsângerată,
Hristos suia păcatul tuturor,
/: Urma, strigând mulțimea-nfuriată,
Cerând amarul preț ispășitor. :/

[v2]
Plângeau cei dragi cu inimi sfâșiate,
Când El spunea de cruntul viitor,
/: Ce-amar plăti-va trufașa cetate
Acest profetic preț ispășitor! :/

[v3]
Ajuns pe vârf, bătut pe cruce-n cuie,
EI le cerea iertat păcatul lor,
/: Căci nu e grai în veac și veac să spuie
Ce crunt și-amar e-un preț ispășitor. :/

[v4]
Pe cruce-apoi a curs tăcut șiroaie
Spre josnicul pământ ucigător
/: Spălând de iad, de moarte și noroaie
Dumnezeiescul Preț ispășitor. :/

[v5]
Răbdând cu El sta Maica Lui zdrobită
Și ucenicul Sfântului Fior,
/: Cutremurați de Taina profețită,
Ce scump și-amar e-un preț ispășitor? :/

[v6]
-Doar Tu nu vezi, doar tu rămâi departe,
Doar tu privești cu ochi nepăsător?
/: O, crede-n El, să nu plătești prin moarte,
În veci amarul preț ispășitor. :/