[title]
O nume sfant {composer: {Nicolae Moldoveanu}, {rcId: {249011}}

[sequence]
v1,c,v2,c,v3,c

[v1]
O, Nume Sfânt ce și-n cuvinte
și în tăcere Te ador,
de Tine-s pline-a mele cânturi,
și-n forma lor și-n miezul lor.
De Tine-i plină și-a mea minte
și inima până-n străfund,
de Tine plină mi-e ființa
și-n ce m-arăt și-n ce m-ascund.

[c]
De-aceea după ani de lacrimi
aleg tot suferința Ta,
și până-n veci de-ar fi asemeni,
eu nu m-aș despărți de ea.

[v2]
De Tine mi-am legat viața
și soarta-ntreagă pe pământ,
de Tine sufăr și mă bucur,
de Tine lăcrimez și cânt.
De Tine-alături port ocara
acum când ești batjocorit,
disprețuiesc orice mărire,
pe lângă-al Tău calvar slăvit.

[v3]
De Tine-alături merg Isuse,
oricât va ține-al Tău calvar,
mi-e mai de-ajuns ca orice plată
al suferinței Tale har.
De mii de ori mai fericită
ocara Ta cu Tine-n rând,
ca libertatea fără Tine
și râsul când Tu gemi urcând.