[title]
Si tu ai sa pleci odata {composer: {Nicolae Moldoveanu}, {rcId: {249446}}

[sequence]
v1,v2,v3

[v1]
Și tu ai să pleci odată,
mult mai grabnic decât crezi,
în curând va fi-altu-n locul
unde tu acuma șezi.
În curând va fi-altu-n casa
unde tu acuma stai,
altul o să stăpânească
peste tot ce-ai strâns și ai.

[v2]
În curând cu-a tale haine
alții-au să se-mbrace iar,
în curând nici amintirea
nu-ți va rămânea măcar.
Ce mai e din cei ce-odată
stăpâneau aici măreț?
Ce-a rămas din slava lumii
decât ceață și dispreț?

[v3]
Ce vrei tu să lași în urmă,
celor care în curând
vor fi-n locul unde astăzi
parcă stai și tu - trecând?
Fă cât bine poți în slujba
altora și-a lui Hristos,
și-ți va rămânea-ntre oameni
nume sfânt și luminos.