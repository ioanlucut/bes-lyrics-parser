[title]
O vindeca-mi ochiul credintei {author: {Nicolae Moldoveanu}, {rcId: {241124}}

[sequence]
v1,v2,v3,v4

[v1]
O, vindecă-mi ochiul credinței Isus,
Să poată privi strălucirea,
/: Din ceru-adevărului fără apus,
În care domnește iubirea! :/

[v2]
Mai limpede fă-mi-l în vremea de-acum,
Să-Ți pot recunoaște Ființa,
/: Să pot ocoli orice piedică-n drum,
Ce-o pune-n ascuns necredința. :/

[v3]
Când somnul vrăjmaș, mă păndește și-ar vrea Adânc să pătrundă în mine,
/: Alungă-l lsuse din inima mea,
Și ochiul mai treaz Tu mi-l ține! :/

[v4]
Topește-mă-n focul preasfintei iubiri.
Ca ochiul credinței să poată
/: Păstra necurmat și fierbinte-n priviri,
Ființa-Ți în har îmbrăcată! :/