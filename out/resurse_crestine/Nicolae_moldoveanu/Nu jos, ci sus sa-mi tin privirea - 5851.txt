[title]
Nu jos ci sus sa-mi tin privirea {author: {Nicolae Moldoveanu}, {rcId: {5851}}

[sequence]
v1,c,v2,c,v3,c,v4,c,v5,c

[v1]
Nu jos, ci sus să-mi țin privirea
Mereu spre cele dragi și noi;
Nu-i rău ca noi suntem în lume,
Ci-i rău când lumea e în noi.

[c]
/: Nu jos, ci sus! :/
/: Ca să ajung cum vrea Isus. :/

[v2]
Nu jos, ci sus e fericirea
De care eu doresc s-ascult;
De-aș plânge-o prea puțin aicea,
Aș plânge-o dincolo, prea mult...

[v3]
Nu jos, ci sus o să se vadă
Ce-i roditor și ce-i pustiu,
Dar cine râde, prea devreme,
Adesea plânge... prea târziu...

[v4]
Nu jos, ci sus se vad cei vrednici
A-L întâlni pe Dumnezeu;
Din râs, ai pagubă de-a pururi;
Din lacrimi, ai câștig mereu.

[v5]
Nu jos, ci sus se năzuiește,
De vrei să poși sfârși frumos;
Slăvită, dar înfricoșată,
Va fi-ntâlnirea cu Hristos.