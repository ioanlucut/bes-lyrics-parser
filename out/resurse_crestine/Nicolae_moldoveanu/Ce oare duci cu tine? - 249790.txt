[title]
Ce oare duci cu tine? {composer: {Nicolae Moldoveanu}, {rcId: {249790}}

[sequence]
v1,v2,v3

[v1]
Ce oare duci cu tine-n clipa
când treci spre Țărmul celălalt,
și când îți tremură aripa
peste abisul cel mai ’nalt?
- Nimica, numai spada ruptă
în lupta unicei credinți,
spre bucuria ne-ntreruptă,
de dincolo de suferinți.

[v2]
Sau cântul care niciodată
n-a fost așa năuntrul Iui,
ca astăzi când întâia dată
te înfioară cum îl spui.
Ce oare duci cu tine-n clipa
când treci spre Țărmul celălalt,
și când îți tremură aripa
peste abisul cel mai ’nalt?

[v3]
Nimic din ce-ai adus pe cale
nu te-nsoțește peste-abis;
- rămân de-a pururi ale tale
doar ce ’nainte ți-ai trimis,
La Cel ce-n veci te răsplătește
pentru fărâma de fior,
ce-n suflet pentru El îți crește,
în zboru-ți scurt și trecător.