[title]
Cu-ncrederea-n iubirea si mila ta {author: {Nicolae Moldoveanu}, {rcId: {244065}}

[sequence]
v1,v2,v3,v4

[v1]
Cu-ncrederea-n iubirea și mila Ta, Isus,
De Tine mă apropii, când duhul mi-e răpus.
Să mă-ntărești prin harul cel pururi neschimbat,
Să pot din nou pe calea-Ți s-alerg înviorat.

[v2]
Mai veghetor și harnic să pot trăi apoi,
Să fiu un sprijin celor căzuți în mari nevoi,
Să-i ’nalț spre mântuire, să le slujesc ca far,
Să afle și ei drumul spre-al vieții Tale har.

[v3]
Cu-ncredere-n puterea și biruința Ta,
Mi-ndrept spre Tine ruga, când sunt în lupta grea.
Cu armătura sfântă, prin Duhul, să mă-mbraci,
Și orice legătură străină să-mi desfaci.

[v4]
Lumina biruinței s-o pot ’nălța mereu,
Pe cruce țintuindu-mi ne-nduplecatul eu.
În mine să se-arate oriunde pe pământ
Isuse voia-Ți sfântă și viul Tău Cuvânt.