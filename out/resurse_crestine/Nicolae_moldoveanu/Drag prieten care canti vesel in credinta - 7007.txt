[title]
Drag prieten care canti vesel in credinta {author: {Nicolae Moldoveanu}, {rcId: {7007}}

[sequence]
v1,v2,v3,v4,v5

[v1]
Drag prieten care cânți
Vesel în credință,
Fii prieten cu Isus
Și la suferință!
Dacă-n ceasul de temut
Vrei să fii la dreapta,
Când Isus e trist și mut,
Mângâie-L cu fapta.

[v2]
Dă-I acum din pâinea ta,
Foamea să-Și destrame,
Căci în cer în veci de veci
Nu-i va mai fi foame!
Dă-I acum din stropii reci
Setea să-Și aline,
Căci așa prilej în veci
Ție nu-ți mai vine.

[v3]
Dă-I acuma haina ta,
Cât îi rupt veșmântul,
Căci în cer nu-I va fi frig,
Nu-L va bate vântul.
Dă-I acum când îi bolnav
Mângâierea toată,
Căci bolnav nu va mai fi
Domnul niciodată.

[v4]
la-L în casa ta acum
Să-L aline somnul.
Azi e un sărac în drum
Mâine va fi Domnul.
Azi El rabdă-n mii de frați
Azi îți vrea El fapta.
Mâine toți vom fi chemați
Tu vei fi la dreapta!

[v5]
Și un glas, peste genuni
Va striga spre stele:
ÎI cunosc și din ani buni
Și din zile grele.
Iată, anii trec, s-au dus
Zilele-s ca spuma.
Fii prieten cu Isus,
Nu uita, acuma!