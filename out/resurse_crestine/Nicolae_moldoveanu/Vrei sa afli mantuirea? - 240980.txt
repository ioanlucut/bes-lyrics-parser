[title]
Vrei sa afli mantuirea? {author: {Nicolae Moldoveanu}, {rcId: {240980}}

[sequence]
v1,c,v2,c,v3,c,v4,c,v5,c

[v1]
Vrei să afli mântuirea?
Vrei tu fericirea ta?
Adu-ți inima ca jertfă,
Domnului pe Golgota!

[c]
Pe Golgota, pe Golgota,
De-ți aduci a ta ființă,
Vei avea belșug de pace,
De iubire și credință.
Vei cunoaște adevărul,
Vei primi statornicie,
Căci pe culmea ei e drumul,
Care duce-n veșnicie!

[v2]
Vrei să știi ce-i adevărul?
Vrei să-mbraci lumina lui?
Doar pe Golgota putea-vei,
Când sub cruce te supui.

[v3]
Vrei să-nveți deplin iubirea?
Vrei s-o ai și s-o trăiești?
Vino frate pe Golgota,
Căci în alt loc n-o găsești.

[v4]
Golgota-i izvor de haruri,
Căci pe ea Stăpânul Sfânt,
A adus dintru-nălțime,
Cerurile pe pământ!

[v5]
Vino să-i primești azi darul
Necuprins de mintea ta,
Căci viața și lumina
Le găsești pe Golgota!