[title]
Ochii mi-i pazeste doamne {composer: {Nicolae Moldoveanu}, {rcId: {200105}}

[sequence]
v1,v2,v3,v4,v5

[v1]
Ochii mi-i păzește Doamne,
De văpaia stricăciunii,
/: Și-mi aprinde’n suflet focul,
Preacurat al rugăciunii! :/

[v2]
Ochii mi-i îndreaptă Doamne,
Spre lăcașurile Sfinte,
/: Ca de-acolo să-mi coboare,
Limpeziri și duh fierbinte :/

[v3]
Ochii mi-i sfințește Doamne,
Să Te recunosc pe cale,
/: Împlinind mai viu în mine,
Hotărârea voii Tale :/

[v4]
Ochii mi-i păstrează Doamne,
Ațintiți mereu spre Tine,
/: Ca să am deplin lumină,
În lucrările Divine :/

[v5]
Și întreaga mea ființă,
Să mi-o’mbraci în curăție,
/: Ca să pot până la capăt,
Ție, să-Ți slujesc, doar Ție! :/