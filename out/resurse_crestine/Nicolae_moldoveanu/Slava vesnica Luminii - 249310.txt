[title]
Slava vesnica luminii {composer: {Nicolae Moldoveanu}, {rcId: {249310}}

[sequence]
v1,v2,v3

[v1]
Slavă veșnică Luminii
ce mi-a strălucit pe drum
și m-a scos din întuneric
înspre tot ce văd acum.
Slavă veșnică Luminii,
care m-a trecut de chin,
preschimbându-mi noaptea dusă
într-un nesfârșit senin.

[v2]
Slavă veșnică Luminii,
ce mi-a pus în ochi și-n grai
încă de pe drum cântarea
stărilor de har din rai.
Slavă veșnică Luminii
care-mi zboară slabii pași,
tot mai ’nalți și tot mai singuri
către unde nu-s vrăjmași.

[v3]
Slavă veșnică Luminii,
ce mă cheamă mai cu drag,
ca să-mi dea sărutul nunții
chiar pe-al clipei morții prag.
Slavă veșnică Luminii,
ce mă are-n veci supus
- Adorație eternă
și eternă lui Isus.