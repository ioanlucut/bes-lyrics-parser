[title]
Copilas cu chip de soare {composer: {Nicolae Moldoveanu}, {rcId: {246216}}

[sequence]
v1,v2,v3,v4

[v1]
Copilaș cu chip de soare,
Ni Te-ai dat, scump Isus,
Și ca Jertfa cea mai mare
Pentru noi, Te-ai adus!
Părăsind dumnezeirea,
Te-ai lăsat, Te-ai lăsat,
Să primești înomenirea,
Umilit și plecat!

[v2]
Din ’nălțimile luminii,
Ai venit, scump Isus,
Să porți crucea, să porți spinii
Liniștit și supus.
Să ne-aduci răscumpărare,
Dar din rai, dar din rai,
Și în inimi sărbătoare,
Să ne dai, să ne dai.

[v3]
Pe pământul învrăjbirii,
Scump Isus, scump Isus
Sfânta liniște-a iubirii
Ai adus, ai adus!
Pacea Ta ca o cunună,
Dar divin, dar divin,
Sufletele le-mpreună,
Pe deplin, pe deplin.

[v4]
Azi cântăm: mărire Ție,
Scump Isus, scump Isus,
Pentru marea bucurie,
Ce-ai adus, ce-ai adus!
Ne-nchinăm smeritei Tale
Întrupări, întrupări,
Fericita noastră cale
Spre-alte vieți, spre-alte zări!