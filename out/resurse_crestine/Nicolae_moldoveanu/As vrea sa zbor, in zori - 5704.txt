[title]
As vrea sa zbor in zori {composer: {Nicolae Moldoveanu}, {rcId: {5704}}

[sequence]
v1,v2,v3,v4,v5

[v1]
Aș vrea să zbor, în zori, ca porumbelul,
S-ajung mai sus, la Domnul meu iubit;
/: Să nu mai fiu, în asta tristă viață,
Să fiu mângâiat de Dumnezeu. :/

[v2]
Ajunge pentru mine-această viața
În care eu m-am chinuit mereu!
/: Aș vrea ca pururi să fiu lângă Domnul,
Din instrument să-I cânt și eu mereu. :/

[v3]
Să-mi stâmpăr inima ce mult suspină,
De-atâta timp lovită de dureri;
/: Să-mi cânt mereu, din instrument, sfârșitul
De zile cu necazuri și dureri. :/

[v4]
Să-mi răcoresc a mea inimă tristă,
Cântând cu cei ce i-a răscumpărat;
/: Pe veci de veci, să fiu mereu cu Domnul,
Cu-acei ce-n lume s-au iubit ca frați. :/

[v5]
Aș vrea să fiu unit cu-aceia care
Cu sânge scump au fost răscumpărați,
/: Ce și-au primit cununa de viață
Din mâna Domnului ce i-a salvat. :/