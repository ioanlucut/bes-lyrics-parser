[title]
Prin multe tari frumoase {composer: {Nicolae Moldoveanu}, {rcId: {5871}}

[sequence]
v1,v2,v3,v4

[v1]
Prin multe țări frumoase,
în viață, am trecut
Și-atâtea văi și dealuri
frumoase am văzut.
Dar nici un deal din lume
nu m-a atras așa
Ca cel al cărui nume
Se cheamă Golgota.

[v2]
Acesta nu se ’nalță
cu vârful pân-la nori;
Pe culmea lui zăpada
nu cerne albe flori.
Dar nici pe-un deal din lume
Nu m-am simțit așa,
De Dumnezeu aproape
Ca sus pe Golgota.

[v3]
Nu-s brazi înalți pe-acolo,
nici iarbă verde jos,
Dar este sus pe dânsa
un lucru prețios:
E crucea răstignirii,
Și Jertfa de pe ea
E harul mântuirii
Aceasta-i Golgota!

[v4]
O suflete ce-n lume
suspini nemângâiat,
Înalță-ți rugăciunea
spre locul minunat!
Acolo, mântuirea
Și pacea-ți vei afla,
Acolo-i totul, totul,
Aceasta-i Golgota! :/