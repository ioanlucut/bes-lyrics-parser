[title]
E zi de sarbatoare {author: {Nicolae Moldoveanu}, {rcId: {244530}}

[sequence]
v1,v2,v3,v4,v5

[v1]
E zi de sărbătoare,
Scăldată-n rai de soare
Și lin mai lin,
Splendori de crin,
Cireșul risipește,
Din tril în tril,
Un imn febril,
Grădina ciripește!

[v2]
E ziua biruinței,
Și moartea suferinței
Vin, vin vibrând,
Și val și vânt,
Dau lumilor de știre,
E-nvins, e-nvins,
Al morții-ntins,
Prin viață și iubire!

[v3]
E ziua izbăvirii,
A omului și-a firii,
Și cresc, tot cresc,
Și înfloresc,
Vieți de ceruri pline
Iubind, iubind,
Azi toate prind,
A semăna cu Tine.

[v4]
E ziua înălțării,
Dați zbor înalt cântării
Suim, suim,
În salt sublim,
Cu inimile noastre,
Sonor, sonor,
Zoresc în zbor,
Popoarele de astre!

[v5]
E zi de sărbătoare,
Pământ și Cer și soare,
Și timpu-nving,
Și spațiu-l sting,
Și în veșnică lumină,
Cântând, strigând,
Nou nume-având
lsuse, Ți-se-nchină!