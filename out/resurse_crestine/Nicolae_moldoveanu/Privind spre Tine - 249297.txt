[title]
Privind spre tine {composer: {Nicolae Moldoveanu}, {rcId: {249297}}

[sequence]
v1,v2,v3

[v1]
Privind spre Tine, Doamne,
spre tot ce-ai suferit,
credința mi-e-nnoită
și sufletu-ntărit.
Trec mai ușor prin ceasul
de încercare grea,
și mai frumos rodește
răbdarea-n viața mea.

[v2]
Privind spre-a Ta iubire,
spre focul ei divin,
se-aprinde-ntregu-mi suflet
Și arde-n ea deplin.
Învăț, până la jertfă
s-o dăruiesc oricui,
cum soarele-și împarte
la toți lumina lui.

[v3]
Privind spre Tine-ntruna,
spre chipul Tău de har,
mi se lumină fața
de-al bucuriei jar.
Și cerurile toate
adâncu-mi copleșesc
cu veșnică viață,
atunci când Te privesc.