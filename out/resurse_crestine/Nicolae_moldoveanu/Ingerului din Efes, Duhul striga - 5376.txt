[title]
Ingerului din efes duhul striga {author: {Nicolae Moldoveanu}, {rcId: {5376}}

[sequence]
v1,c,v2,c,v3,c,v4,c,v5,c,v6,c,v7,c

[v1]
Îngerului din Efes, Duhul strigă:
„
Biserică de ce te-ai ofilit?
De ce-ai lăsat credința ta dintâi
Și dragostea dintâi ți-ai părăsit?”

[c]
/: Întoarce-te, întoarce-te,
Biserică, la dragostea dintâi
Întoarce-te, întorce-te
De vrei pe pământ jos să nu rămâi! :/

[v2]
Așa striga demult din Patmos Duhul:
„
Știu faptele și osteneala ta,
Știu că pe cei răi tu nu poți să-i suferi
Ce-și zic apostoli și nu sunt așa.

[v3]
Îți știu răbdarea ta nebiruită,
Pentru-al Meu Nume mult ai suferit,
Dar ai rămas și astăzi în picioare,
Pe calea Mea și nu te-am părăsit!...

[v4]
Dar, totuși am ceva-mpotriva ta,
Acum când timpul este pe sfârșit,
Adu-ți aminte și te pocăiește,
Căci dragostea dintâi te-a părăsit.

[v5]
De unde ai căzut din nou te-ntoarce
În graba mare nu mai amâna!
De nu te-ntorci, veni-voi fără veste
Și sfeșnicul din loc ți-l voi lua.

[v6]
Fecioară înțeleaptă, ia aminte
Și-n candelă mai toarnă untdelemn!
Nu asculta deloc de-a lumii șoapte,
Ci-ascultă tu de-al Duhului îndemn!

[v7]
Nu te lăsa cuprinsă de-ațipire,
Ci tu mereu fii trează pe pământ!
Îmbracă-te în haina curăției
Căci, iată, vine Mirele-n curând!