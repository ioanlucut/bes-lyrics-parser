[title]
Ziua cea de azi {author: {Nicolae Moldoveanu}, {rcId: {1921}}

[sequence]
v1,v2,v3

[v1]
Ziua cea de azi s-o faci ziua bucuriei,
De cu zori tu să îi îmbraci mantia făcliei,
Și să îi pui pe cap cununi, stelele iubirii,
Iar în poală să îi aduni roadele sfințirii.

[v2]
Râvnitor tu să îi veghezi clipele preasfinte,
Fără pierderi să o așezi Domnului înainte.
Prin trăirea ta s-o ai, prietenă, curată,
Pentru-atunci când o să stai drept, la judecată.

[v3]
Ziua cea de azi s-o faci zi de sărbătoare,
Pentru Dumnezeu s-o-mbraci în podoabe rare!
Și să te însoțească-n veci dulcea ei lumină,
Fericirea s-o petreci, plină, tot mai plină.