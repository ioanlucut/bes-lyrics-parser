[title]
Nu numai dorind izbanda {composer: {Nicolae Moldoveanu}, {rcId: {5852}}

[sequence]
v1,c,v2,c,v3,c,v4,c,v5,c,v6,c

[v1]
Nu numai dorind izbânda
vei ajunge s-o atingi,
ci luptând cu preț de sânge
și de lacrimi ai să-nvingi.

[c]
O, Isuse, o, Isuse,
fă-mă să-Ți urmez cu dor,
/: să nu fiu numai cu vorba :/
ci cu fapta-mplinitor.

[v2]
Nu numai cântând credința,
dovedești c-o ai din plin,
ci trăind în ea cu fapta
și cu sufletul creștin.

[v3]
Nume pot avea și răii
și se pot făli că-l au,
însă pilda și trăirea
și sfințirea vieții n-au.

[v4]
Dacă știm că neascultarea
e din primul nesupus,
știm că ea blestemul morții
și osândei l-a adus.

[v5]
Duh al ascultării sfinte
ce-adevărul ni l-ai dat,
drumul sfânt lăsat de Tine
fă-ni-l dulce și umblat.

[v6]
Dă-ne rodul ascultării
scump și dulce și smerit,
fără care niciodată
n-a fost nimeni mântuit.