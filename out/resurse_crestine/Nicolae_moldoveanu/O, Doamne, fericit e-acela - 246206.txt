[title]
O doamne fericit e-acela {composer: {Nicolae Moldoveanu}, {rcId: {246206}}

[sequence]
v1,v2,v3,v4,v5

[v1]
O, Doamne, fericit e-acela
Care-a putut trăi-nțelept:
Slujind Iubirea și-Adevărul
Să fie-amândurora drept.
Să nu greșească nici Iubirii
Când apără-Adevărul sfânt,
Nici Adevărul să nu-l calce
Pentru-al Iubirii legământ.

[v2]
C-atât de rar putem și minții
Și inimii fi ascultători,
Ci toți, ori unuia îi suntem,
Ori alteia, părtinitori.
Când Adevărul poruncește
Să faci ce dragostea n-ar vrea,
Cine-ar putea găsi măsura
De-a nu greși niciuneia?

[v3]
Când dragostea ar vrea s-acoperi
Ce Adevărul vrea să spui,
A cui s-asculți și-acui să-nlături
A ei poruncă sau a lui?
O, Doamne, numai Tu știi Singur
De câte ori m-am chinuit,
Între-Adevăr și-ntre Iubire
Când mângâiat, când osândit.

[v4]
Când mângâiat c-ascult Iubirea,
Când că-Adevărul îl ascult,
Sau osândit că țin la una,
Ori că Ia alta țin mai mult.
Lumină veșnic negreșită,
Desăvârșește-mă-n Hristos,
Să nu le mai privesc în parte,
Ci întregite-armonios.

[v5]
Că-n El lubirea-I Adevărul,
Iar Adevărul este Ea,
Cum cei doi ochi mi-s o privire
Așa să Ie-am în viața mea.
Așa să le-am, ca ochii: una,
Văzând și drept și larg și nalt
Să nu-nchid unul niciodată
Când se deschide celălalt.