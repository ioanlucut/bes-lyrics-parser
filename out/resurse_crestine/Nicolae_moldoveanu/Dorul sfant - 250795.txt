[title]
Dorul sfant {composer: {Nicolae Moldoveanu}, {rcId: {250795}}

[sequence]
v1,v2,v3,v4

[v1]
Dorul sfânt ce-l simt acum
Ți l-aș spune și n-am cum,
că-i o stare și-i un drum,
între flăcări și-ntre scrum.
Între soare și-ntre vânt,
între lacrimă și cânt
și tăcere și cuvânt,
și-altceva, cu mult mai sfânt.

[v2]
Parcă-i jos cât nu cobor,
parcă-i sus cât n-am să zbor,
înnoptat și luminos,
de-mi apleacă ochii jos.
Parcă-i fir de soare strâns,
între cântec și-ntre plâns,
între zori și-ntre apus,
către ceva mai de sus.

[v3]
Dar e mare și e mic,
de nu-l pot opri nimic,
nici în taină, nici în har,
cât mai umple-un nehotar.
Între zare și-ntre vis,
între viață și-ntre-abis,
de mă leagănă înalt,
între-un cer și celălalt.

[v4]
Dorul sfânt ce-l simt acum,
nu Ți-l pot cuprinde-altcum
căci din câte ți le spui,
toate e și toate nu-i.
Cum ți-e numele plăcut
Și știut și neștiut,
cum ți-e graiul tău ales,
și-nțeles și ne-nțeles.