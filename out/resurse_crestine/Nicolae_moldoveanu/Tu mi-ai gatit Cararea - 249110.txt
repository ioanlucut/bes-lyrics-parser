[title]
Tu mi-ai gatit cararea {composer: {Nicolae Moldoveanu}, {rcId: {249110}}

[sequence]
v1,v2,v3,v4

[v1]
Tu mi-ai gătit Cărarea pe care să pășesc,
Tu binele pe care să vreau să-l făptuiesc.
Tu datoria care să mi-o-mplinesc cinstit,
Tu dragostea pe care s-o-mbrac desăvârșit.

[v2]
Tu legământu-n care să lupt și să rămân,
Tu adevărul care să-l strig și să-I îngân...
Fă-mi și mai siguri pașii pe calea Ta mergând,
fă binele să-mi fie plăcut în primul rând.

[v3]
Fă-mi dragă datoria, oricât mi-ar fi de grea,
și mila pentru semeni un har în viața mea.
Fă-mi Adevărul pâinea ce-o strâng sau o împart,
și prima-nvățătură să nu mi-o mai despart.

[v4]
Tu mi-ai gătit Cărarea pe care să pășesc,
Tu binele pe care să vreau să-l făptuiesc!
Când astea-mi sunt Comoara cu preț adevărat,
păstrează-mi-le sfinte, Tu Cel ce mi le-ai dat.