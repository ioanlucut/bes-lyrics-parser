[title]
De vrei s-ajungi {composer: {Nicolae Moldoveanu}, {rcId: {250057}}

[sequence]
v1,v2,v3

[v1]
De vrei s-ajungi Limanul senin și fericit,
tu caută Adevărul, dar până la sfârșit.
De vrei să fii om vrednic de numele primit,
rămâi cu Adevărul, prin toate, neclintit.

[v2]
De vrei să ai în viață un cuget liniștit,
grăiește Adevărul, oricând neocolit.
De vrei să mori în pace cu chipul strălucit,
trăiește Adevărul întreg, nemijlocit.

[v3]
De vrei un suflet vrednic, oricât ai fi gonit,
urmează Adevărul, trăindu-l împlinit.
Și chiar de-ai fi pe lume mereu cu rău plătit,
ce-ți dăruie-Adevărul întrece înmiit.