[title]
Pacat e tot ce duci prea greu {composer: {Nicolae Moldoveanu}, {rcId: {248632}}

[sequence]
v1,c,v2,c2,v3,c3

[v1]
Păcat e tot ce duci prea greu
Și prea-n zadar și prea gemând,
Când zborul larg spre Dumnezeu
Te-ar vrea așa de-aprins, luptând.

[c]
Păcat e tot ce crezi din vis, din piept,
Din piept, din timp și din priviri,
Pe-un drum străin de Paradis
Și de-nțeleptele trăiri.

[v2]
Păcat e tot ce-ascunzi sub gând
Sau sub cuvânt, sau sub condei,
Ce nu-i păcat înalți cântând,
Curat când dai, curat când iei.

[c2]
Păcat e tot ce nu-i folos
Și nu-i senin și nu-i curat,
Ce nu-i făcut pentru Hristos
Păcat e tot, păcat, păcat.

[v3]
Păcat e tot ce nu-i supus
Lui Dumnezeu cu duh voios
Păcat e tot ce nu-i adus
Din rădăcina lui Hristos.

[c3]
Păcat e tot ce-i greu și-amar,
Dar dintre toate, cel mai greu,
E râsul aruncat spre har
Și pumnu-ntors spre Dumnezeu.