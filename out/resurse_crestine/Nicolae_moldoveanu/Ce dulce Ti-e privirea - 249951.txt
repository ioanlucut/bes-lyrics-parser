[title]
Ce dulce ti-e privirea {composer: {Nicolae Moldoveanu}, {rcId: {249951}}

[sequence]
v1,v2,v3

[v1]
Ce dulce Ți-e privirea,
Mântuitor iubit,
c-atâta pace-mi toarnă
în sufletu-mi lovit!
/: Mă umple de lumină
și de-al credinței har,
și mi-ntărește pașii
pe calea vieții, iar. :/

[v2]
Ce-alinătoare-i vorba
pe care Tu mi-o spui,
că nou avânt mi-aprinde
spre ceruri să mă sui!
/: Mi-nlătură din cale
tot greul adunat
de duhu-mpotrivirii,
prin veacu-ntunecat. :/

[v3]
Ce moale-Ți este mâna
cu care mă mângâi,
și mi-o întinzi ca sprijin
și-n urmă ca și-ntâi!
/: Ce minunată-i toată
Ființa Ta, Isus!
Ea-mi copleșește viața
cu haruri de nespus! :/