[title]
Faptele iubirii {author: {Nicolae Moldoveanu}, {rcId: {244153}}

[sequence]
v1,v2,v3,v4

[v1]
Faptele iubirii sfinte
Vii, în suflet când răsar,
/: Niciodată, niciodată
Nu-s făcute în zadar. :/
Căci în focul lor cel tainic
Care arde fericit,
/: Gheața vieții, gheața vieții
O topesc desăvârșit. :/

[v2]
Razele iubirii sfinte
Când coboară, ne-ndoios
/: Totdeauna, totdeauna
Duc în suflet pe Hristos. :/
Căci lumina lor cerească
Nimicește pe deplin,
/: Orice beznă, orice beznă
De păcat si de suspin. :/

[v3]
Apele iubirii sfinte
Sufletul când îl pătrund,
/: Pe vecie, pe vecie
În mijloc de rai I-ascund. :/
Căci dărâmă orice piedici
Ce vrăjmașu-n drum i-a pus
/: Și-n odihna, și-n odihna
Adevărului e dus. :/

[v4]
Mâinile iubirii sfinte
Mângâie adânc și lin,
/: Când durerea, când durerea
Lasă-n suflet greu venin. :/
Căci așa-i din veci iubirea,
Ea preface totu-n har,
/: Niciodată, niciodată
Pașii ei nu-s în zadar. :/