[title]
O n-auzi tu ? {author: {Nicolae Moldoveanu}, {rcId: {246367}}

[sequence]
v1,v2,v3,v4,v5

[v1]
O, n-auzi cum îți geme-n suflet
Mustrarea drumului greșit
/: Așa cum geme greu pământul
Sub mortul cel nemântuit? :/

[v2]
O, n-auzi ce te-nvață valul
’
Nălțarea și căderea lui,
/: Cum n-a cruțat nenorocirea
Nicicând trufia nimănui? :/

[v3]
O, n-auzi ce-ți șoptește frunza
Când o privești cum cade iar,
/: Ce-aproape-i de cel nestatornic
Al prăbușirii ceas amar? :/

[v4]
O, n-auzi cum îți plânge clipa
Care-o trimiți fără folos,
/: - Ce-ai să răspunzi ajuns, odată
Cu ea, în fața lui Hristos? :/

[v5]
O, n-auzi tu grăind belșugul
Atâtor bunătăți mereu,
/: Când tot te cheamă, cheamă, cheamă,
De ce nu-ntorci la Dumnezeu? :/