[title]
Voi purtatori ai steagurilor sfinte {composer: {Nicolae Moldoveanu}, {rcId: {241125}}

[sequence]
v1,c,v2,c2,v3,c2,v4,c2,v5,c2,v6,c2,v7,c3

[v1]
Voi purtători ai steagurilor sfinte,
Spre-Acel măreț și veșnic Viitor,
Voi făclieri de slove și cuvinte.
Fiți voi întâi la înălțimea lor.

[c]
Fiți voi întâi, fiți voi întâi,
Precum ați spus,
O pildă vie spre Isus.

[v2]
Tu care-ai prins în mâna ta condeiul
Și vrei să dai lumină la mulțimi,
O, nu uita, că pilda ta-i temeiul
Izbânzii-n ridicarea spre’naltimi.

[c2]
Fii tu întâi, fii tu întâi,
Precum ai spus,
O pildă vie spre Isus.

[v3]
Tu care porți în gura ta Cuvântul
Și-ndemnul spre mai bine și frumos,
O, nu uită că pilda ta, avântul
În alții-l ’nalță sau l-aruncă jos.

[v4]
Tu care ceri poporului putere
De jertfă pentru minunatul țel,
Tu ce-ai jertfit, ce drept și ce plăcere,
Să poți fi-un far și pildă pentru el?

[v5]
O, nu uita că vorba ta-i scânteia,
Dar fapta ta e focul uriaș,
Doar pilda ta-i va ridică pe-aceia
Ce vrei să-i vezi mai fericiți urmași.

[v6]
Doar pilda ta de muncă și-nfrânare
Și de credință-n scopul cel slăvit,
Dă gândului vorbit și scris valoare,
Și rod măreț, în cei ce l-au primit.

[v7]
Voi purtătorii steagurilor sfinte,
Spre-Acel măreț și veșnic Viitor,
Voi făclieri de slove și cuvinte,
Fiți voi întâi la înălțimea lor!

[c3]
Fiți voi întâi, fiți voi întâi,
Precum ați spus,
O pildă vie spre Isus.