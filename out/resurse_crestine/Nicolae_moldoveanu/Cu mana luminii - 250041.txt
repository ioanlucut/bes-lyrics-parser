[title]
Cu mana luminii {composer: {Nicolae Moldoveanu}, {rcId: {250041}}

[sequence]
v1,v2,v3,v4

[v1]
Cu mâna luminii cuprinde-mi mereu
ființa și ține-mi-o trează,
/: să pot mai frumos să-Ți slujesc, Domnul meu,
în dulce și plină amiază. :/

[v2]
Lumina iubirii și-a harului sfânt
s-o-nalț limpezită prin lume,
/: pe toți care-n beznă trăiesc pe pământ,
pe-a cerului cale să-ndrume. :/

[v3]
Să vadă de-aici frumusețea de Sus
și-n inima lor s-o dorească
/: la Tine să-i chem, preaiubite Isus,
și chipul Tău sfânt să-l cunoască. :/

[v4]
Cu mána luminii cuprinde-mi deplin
ființa și-aprinde-o mai tare,
/: o, Doamne, să-Ți ardă, să-Ți ardă senin.
mai sfântă, mai vie, mai mare. :/