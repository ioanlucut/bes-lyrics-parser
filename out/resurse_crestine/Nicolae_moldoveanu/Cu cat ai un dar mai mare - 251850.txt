[title]
Cu cat ai un dar mai mare {composer: {Nicolae Moldoveanu}, {rcId: {251850}}

[sequence]
v1,v2,v3

[v1]
Cu cât ai un dar mai mare,
să muncești mai înfocat!
De-orice timp pierdut zadarnic
ție-ți este mai păcat.
Cu cât ai mai multă stare,
să te porți și mai smerit;
dacă ești tiran, ori mândru,
tu ești mai de osândit.

[v2]
Cu cât ai un loc mai vrednic,
umblă mai cuviincios;
orice rău văzut la tine,
este-o hulă lui Hristos.
Cu cât ai un nume, care
e mai larg și cunoscut,
tot ce văd la tine alții
sfânt să-ți fie și plăcut.

[v3]
Cu cât ai în urmă anii
tot mai mulți și mai săraci,
orice clipă, mai cu teamă
și mai cu folos s-o-mbraci
Căci în fața Veșniciei
vei vedea-ngrozit și mut,
ce-ai pierdut pe totdeauna
când puteai - și n-ai făcut.