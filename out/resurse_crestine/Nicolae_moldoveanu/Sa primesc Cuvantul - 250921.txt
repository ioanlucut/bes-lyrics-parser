[title]
Sa primesc cuvantul {composer: {Nicolae Moldoveanu}, {rcId: {250921}}

[sequence]
v1,v2,v3,v4

[v1]
Să primesc Cuvântul
cum Tu mi I-ai dat,
ca să-mi fie traiul
sfânt și-adevărat.
Asta-mi ceri, Isuse,
astăzi pe pământ:
să trăiesc în totul
viul Tău Cuvânt.

[v2]
Să arăt curată
calea Ta de har
tuturor prin lume,
printr-un trai de jar.
Asta-mi ceri, Isuse,
ca urmaș smerit,
sfânta mărturie
să Ți-o port sfințit.

[v3]
Să-Ți înalț iubirea
de pe Golgota,
să se vadă-n mine
frumusețea Ta.
Asta-mi ceri, Isuse,
ca prin traiul meu
să vestesc cu râvnă
jertfa Ta mereu.

[v4]
Să trăiesc ca Tine,
să-Ți iau sfântul jug,
gata pentru jertfă,
gata pentru plug.
Asta-mi ceri, Isuse!
- Și eu vreau așa.
Du-mă Tu în toată
sfântă voia Ta.