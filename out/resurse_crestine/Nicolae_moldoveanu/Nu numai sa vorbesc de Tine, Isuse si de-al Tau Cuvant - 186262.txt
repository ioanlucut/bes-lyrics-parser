[title]
Nu numai sa vorbesc de tine isuse si de-al tau cuvant {author: {Nicolae Moldoveanu}, {rcId: {186262}}

[sequence]
v1,c,v2,c,v3,c,v4,c,v5,c,v6,c

[v1]
Nu numai să vorbesc de Tine,
Isuse și de-al Tău Cuvânt,
Ci viața Ta să fie-n mine,
Cum ai trăit Tu pe pământ.

[c]
Isus, Isus, doresc să fie
Viața Ta în viața mea,
În totul tot să-Ți seamăn Ție
Și chipul Tău să-L vezi în ea!.

[v2]
Nu doar să spun despre credință,
Ci credincios să fiu oricând,
A Ta blândețe și-umilință
Și gândul Tău să-l am în gând.

[v3]
Nu doar să spun despre nădejde,
Ci s-o trăiesc din plin, mereu,
Să-mi dea încredere-n primejdie,
Și pace sufletului meu!...

[v4]
Nu doar să spun despre iubire,
Ci mult mai mult vreau să iubesc,
Și nici de-a Ta orânduire
Numai să știu - ci s-o trăiesc.

[v5]
Nu doar să spun despre lumină,
Ci pretutindeni să lumin,
Să am viața-n veci senină,
Așa cum Tu ești de senin.

[v6]
Nu numai ceruri viitoare,
Să fie-n vorba-mi zi de zi,
Un Cer și-o sfântă sărbătoare,
Să am în viață chiar aci.