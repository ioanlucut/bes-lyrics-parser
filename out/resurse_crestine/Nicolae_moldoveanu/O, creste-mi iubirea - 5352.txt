[title]
O creste-mi iubirea {composer: {Nicolae Moldoveanu}, {rcId: {5352}}

[sequence]
v1,v2,v3,v4

[v1]
O, crește-mi iubirea
În inima mea
Isuse, Isuse,
Mereu Te-oi ruga,
/: Îmi umple cu dorul
Pe care-l aștept
Și ochii și glasul
Și inima-n piept. :/

[v2]
O, crește-mi iubirea,
Isuse iubit,
Să fiu de-a ei haruri
Deplin copleșit;
/: Să-mi crească în suflet
Cu val după val
Ca râul ce crește
De dă peste mal. :/

[v3]
O, crește-mi iubirea,
Iubite Isus,
În starea și-n locul
În care m-ai pus;
/: Să port pretutindeni
Belșugu-i de har,
Și-a ei revărsare
Să n-aibă hotar. :/

[v4]
O, crește-mi iubirea
Cu focu-i sfințit,
Și chiar de m-ar arde,
Să fiu mistuit,
/: Flămând de iubire,
mereu Te-aș ruga:
„
O, crește-mi iubirea
În inima mea!” :/