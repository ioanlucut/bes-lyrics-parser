[title]
Numai atunci iti pierzi credinta {composer: {Nicolae Moldoveanu}, {rcId: {246177}}

[sequence]
v1,v2,v3

[v1]
Numai atunci îți pierzi credința
Când multe-ncredințări te cheamă,
Acolo-ți pierzi iubirea unde
Iubiri prea multe iei în seamă.
Doar unde vorbele-s prea multe
Acolo-ți pierzi vorbirea bună,
Și-acolo-ți pierzi prietenia
Pe unde-ai prea mulți împreună.

[v2]
Atunci începi să-ți pierzi cuvântul
Când spui prea multele cuvinte
Și-atunci calci legământul unic
Când faci prea multe legăminte.
Acolo-ți pierzi cărarea bună,
De unde iei cărări prea multe,
Când nu mai vrei s-asculți de nimeni
Nici n-ai pe nimeni să te-asculte.

[v3]
Atunci îți lepezi și botezul
Când i-ndoiești temeinicia
Și sufletul ți-l pierzi în clipa
Când ți-ai pierdut statornicia.
Comorile acestea sfinte
Ți-s date unice-n viață
Și nu le pierzi decât de unde
Tu lepezi unica povață.