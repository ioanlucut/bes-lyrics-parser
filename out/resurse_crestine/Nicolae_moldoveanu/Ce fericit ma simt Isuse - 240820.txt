[title]
Ce fericit ma simt isuse {author: {Nicolae Moldoveanu}, {rcId: {240820}}

[sequence]
v1,v2,v3,v4,v5

[v1]
Ce fericit mă simt Isuse,
Când pașii-mi urma Ta o țin
/: Când dorurile-mi sunt supuse
Doar Ție, Ție pe deplin. :/

[v2]
Ce fericit sunt in credință,
Cuvântul când Ți-l înțeleg,
/: Când Îl ascult în umilință,
Și-L pot trăi așa, întreg. :/

[v3]
Ce fericit sunt dimineața,
Curat când mă trezesc din somn
/: Când liniștit pot să-ndrept fața,
Spre Tine dulcele meu Domn! :/

[v4]
Ce fericit sunt când senină,
Mi-e ziua-n Tine necurmat,
/: Când umblu-n pace și-n lumină,
Când biruiesc orice păcat. :/

[v5]
Ce fericit sunt când în Tine,
Viața mi-o trăiesc așa,
/: Ca-n toate să Te vezi în mine,
Căci Tu ești Fericirea mea! :/