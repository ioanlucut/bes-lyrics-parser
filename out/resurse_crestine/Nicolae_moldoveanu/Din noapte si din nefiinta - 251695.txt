[title]
Din noapte si din nefiinta {composer: {Nicolae Moldoveanu}, {rcId: {251695}}

[sequence]
v1,c,v2,c,v3,c,v4,c,v5,c,v6,c

[v1]
Din noapte și din neființă,
născut de-al Tău Cuvânt divin,
mișcat de-a Domnului dorință,
/: spre Tine vin! :/

[c]
/: Isuse, fă-mă să-mi găsesc,
În Tine tot ce-mi mai doresc :/

[v2]
Din îndoieli și frământare,
dorind dup-un adânc alin,
flămând de-un țel și-o-ncredințare,
/: spre Tine vin! :/

[v3]
Din greutăți și suferință,
dezmoștenit și pelerin,
răzbind cu greu din necredință,
/: spre Tine vin! :/

[v4]
Din întristări și slăbiciune,
de bănuieli și temeri plin,
mereu cu-amară rugăciune,
/: spre Tine vin! :/

[v5]
Din amăgire și căință,
sătul de fiere și venin,
cu cea din urmă năzuință,
/: spre Tine vin! :/

[v6]
Din vis și din deșertăciune,
despovărat de-al cărnii chin,
sfințit de-a Golgotei minune,
/: spre Tine vin! :/