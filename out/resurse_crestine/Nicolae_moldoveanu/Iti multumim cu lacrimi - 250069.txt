[title]
Iti multumim cu lacrimi {composer: {Nicolae Moldoveanu}, {rcId: {250069}}

[sequence]
v1,v2,v3,v4,v5

[v1]
Îți mulțumim cu lacrimi, Părinte-adevărat,
de cele mai alese din daruri ce ne-ai dat.
Prin ele-avem lumină, putere și-ajutor
s-ajungem al credinței sfârșit biruitor.

[v2]
Ce har, ne-ai dat Cuvântul - cunoaștere și zel,
știindu-l și purtându-l să Te-ascultăm din el.
Lumina Lui ne-arată cărarea ce-o iubim,
mai sfântă și curată trăirea să-i sfințim.

[v3]
Ce har ni-e rugăciunea, proșternere și-avânt,
despovărare, slavă, curaj și legământ!
Cerească-mpărtășire cu Tine-n tot ce-am vrea
ne leagă și ne ține în Tine numai ea.

[v4]
Ce har ni-e adunarea cu Tine și cu-ai Tăi,
Biserica-n lumina cereștilor văpăi!
Acolo-n părtășia de lacrimi și simțiri
rodește frumusețea cereștilor trăiri.

[v5]
Ce haruri ni-s acestea, ce-avânt și ce-ajutor,
să mergem spre lumină pe-un drum strălucitor,
spre cea mai ’naltă slavă a Ta le-am vrea mereu
revarsă-ni-le darnic, Preadarnic Dumnezeu.