[title]
Isuse niciodata {author: {Nicolae Moldoveanu}, {rcId: {244436}}

[sequence]
v1,v2,v3

[v1]
Isuse, niciodată
nu-i nimeni să-mi mai ia
credința minunată,
aprinsă-n viața mea.
Adâncurile-mi toate
purtând al Tău Cuvânt,
se-ncheagă mai curate
de harul tău cel sfânt.

[v2]
Cine-ar mai fi vreodată
din ochii mei să ia,
lumina-Ți minunată
ce-o am din Fața Ta?
Pe-ntinderi necuprinse
simțirile-mi cuprind,
a-Tale brațe-ntinse,
iubirea mea dorind.

[v3]
Și ce-ar mai fi vreodată
din inimă să-mi ia
cântarea-Ți minunată
de care-i plină ea?
Nălțimile-i senine
pe veci Te-au lănțuit,
și viu și mort, de Tine
rămân nedespărțit...