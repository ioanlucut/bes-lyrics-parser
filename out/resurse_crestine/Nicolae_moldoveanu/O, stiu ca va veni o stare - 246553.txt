[title]
O stiu ca va veni o stare {composer: {Nicolae Moldoveanu}, {rcId: {246553}}

[sequence]
v1,v2,v3

[v1]
O, știu că va veni o stare
În care Numele-Ți voi spune
Într-o mai sfântă-nfiorare
Decât oricare rugăciune.
Și știu că va veni o vreme
În care Fața Ta slăvită,
O voi privi făr-a mă teme
Că mi-ar putea mai fi umbrită.

[v2]
Și știu că va veni o dată
În care dragostea din mine
Se va putea ne-mpiedicată
Lipi desăvârșit de Tine.
Și știu că va veni o cale
Prin care mintea-mi va pătrunde
Tot adevărul voii Tale
Ce astăzi Taina mi-l ascunde.

[v3]
Și știu că va veni o viață
În care pașii-mi cu uimire
Printr-o eternă Dimineață
Te vor urma-n desăvârșire.
Și știu că va veni o lume
Statornică și-ncăpătoare,
În care singurul Tău Nume
Va fi slăvit din zare-n zare.