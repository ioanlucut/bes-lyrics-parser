[title]
Daca vrei sa primesti adevarul {author: {Nicolae Moldoveanu}, {rcId: {240966}}

[sequence]
v1,c,v2,c,v3,c,v4,c,v5,c

[v1]
Dacă vrei să primești Adevărul,
Din Cuvântul ceresc și curat,
Tu golește-ți întreaga ființă,
De păreri, rătăciri și păcate.

[c]
Căci Isus, ți-a adus,
Adevărul cel de Sus;
De voiești să-L primești,
Tu prin El te mântuiești!

[v2]
Dacă vrei să trăiești Adevărul,
Mai întreg, mai deplin, mai frumos,
Tu omoară-ți fireasca trăire,
Învătând să trăiesti ca Hristos!

[v3]
Dacă vrei să vestești Adevarul,
Tu de cruce să fii pregătit,
Căci Golgota te-așteaptă în lume,
De vestești Adevărul slăvit!

[v4]
Mai ferice-i să stai cu-Adevărul
În prigoane, în chin și-n dureri,
Decât viața de slavă-n minciună,
Pe un drum presărat cu plăceri!

[v5]
Dar ce slavă, ce haruri mărețe,
La sfârșit pregătite îți sunt,
De-ai primit și-ai trăit Adevărul,
Și curat l-ai vestit pe pământ!