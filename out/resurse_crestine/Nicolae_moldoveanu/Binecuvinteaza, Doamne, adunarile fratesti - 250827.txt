[title]
Binecuvinteaza doamne adunarile fratesti {composer: {Nicolae Moldoveanu}, {rcId: {250827}}

[sequence]
v1,v2,v3,v4,v5,v6

[v1]
Binecuvintează, Doamne, adunările frățești
unde-ai Tăi cu drag se-adună, unde-ai spus că și Tu ești.
Binecuvântați să fie toți câți cu iubire vin,
să-Ți vestească și s-asculte sfântul Tău Cuvânt, amin!

[v2]
Binecuvintează, Doamne, tot Cuvântul Tău vestit,
Duhul Tău Cel Sfânt să-l facă viu și rodnic și-mplinit.
Binecuvântați să fie toți câți îl iubesc și-l țin,
împlinește-n ei, trăită, sfântă voia Ta, amin!

[v3]
Binecuvintează, Doamne, rugăciunea tuturor,
tot ce știi că ni-e spre bine, dă-ne scump Mântuitor.
Binecuvântați să fie toți câți să se roage vin,
tot ce-Ți cer spre mântuire, dă-le scump Isus, amin!

[v4]
Binecuvintează, Doamne, laudele ce-Ți ’nălțăm,
să primești cu bucurie tot ce-Ți plângem și-Ți cântăm.
Binecuvântați să fie toți cei ce să-Ți cânte vin,
sfintele cântări și lacrimi să le-asculți cu drag, amin!

[v5]
Binecuvintează, Doamne, cei aleși și cei chemați,
fă-i pe toți un duh în Tine: tineret, surori și frați.
Binecuvântați să fie toți cei ce la Tine vin,
și în număr și-n sfințire, fă-i să crească-n veci, amin!

[v6]
Binecuvintează, Doamne, sfânta Ta lucrare-n veac,
tot mai dulce și mai vrednic să rodească pe-al Tău plac.
Binecuvântați să fie toți câți legământu-și țin,
adunarea și-nfrățirea fă-ne-o dulce-n veci, amin!