[title]
In transeul camarutei tale {composer: {Nicolae Moldoveanu}, {rcId: {249094}}

[sequence]
v1,v2,v3,v4

[v1]
În tranșeul cămăruței tale
tu te rogi și te păstrezi curat.
Dar cum ieși în lume, ce rafale,
câte gloanțe șuieră turbat!
Zboară-n jurul tău porniri deșarte
zvârle pofta schije pe asfalt;
Lăudăroșia vieții moarte
dă năva
Iă-n care de asalt!

[v2]
Dacă porți pe mână și pe frunte
semnul că ești liber de cel rău,
mii de demoni sar să te înfrunte
mii de pofte bat în trupul tău.
Cad alături cei ce n-au putere,
zece mii în partea dreaptă cad.
Clănțănesc în duh mitraliere,
trag obuzierele din iad.

[v3]
Dar tu ține calea ta prin gloată,
chiuind ca cei ce dau de larg!
Când Hristos îți este cazemată
în fărâme gloanțele se sparg.
Fii ca Iosif, cu priviri senine,
fii ca Lot, cu sufletul curat.
Nu uita că-n lupta pentru tine
iadu-ntreg în Mielul Sfânt a dat.

[v4]
Să-ți încingi cu adevăr ființa,
să te-ncalți cu râvna cea de sus
pavăză să-ți fie-n mers credința,
sabie, Cuvântul lui Isus!
Orice pată de păcat mârșavă
spal-o-n har - și fii bărbat de fier!
Fără luptă nimeni n-are slavă,
fără slavă nu se intră-n cer!