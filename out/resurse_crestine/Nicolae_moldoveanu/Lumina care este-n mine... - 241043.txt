[title]
Lumina care este-n mine {author: {Nicolae Moldoveanu}, {rcId: {241043}}

[sequence]
v1,c,v2,c2,v3,c3

[v1]
Lumina care-ai pus-o-n mine,
Cu prețioase ei putere,
Să nu se-ntunece Stăpâne,
Din lipsa mea de priveghere!

[c]
Ca să nu fac Cuvântul vieții,
C-o inimă necurățită
Neroditor ca stana gheții,
Prin lumea de păcat robită.

[v2]
Ci să m-ajuți prin har, oriunde,
Să mă păstrez curat și tare,
Stingând păcatul ce se-ascunde
În carnea asta trecătoare.

[c2]
Ca să nu-mpiedic mântuirea,
La cei care-o doresc fierbinte,
Văzându-mi dezlegată firea,
În lucrurile Tale sfinte.

[v3]
Iar omul cel firesc din mine,
Vrăjmaș al vieții de sfințire,
Pe cruce zilnic să-I pot ține,
Să nu dărâme-a Ta zidire.

[c3]
Ci ea mai mult să propășească,
Prin viața mea din Duh născută,
Purtând mai vie, mai cerească,
lumina harului plăcută!