[title]
De n-ai fi fost de partea noastra {composer: {Nicolae Moldoveanu}, {rcId: {60494}}

[sequence]
v1,v2,v3,v4,v5,v6,v7

[v1]
De n-ar fi fost de partea noastră,
El, Dumnezeul nostru, El,
/: De n-ar fi fost de partea noastră,
să spună-acuma Israel :/

[v2]
De n-ar fi fost cu noi El, Domnul,
Când oamenii cu mii de mii
/: S-au ridicat în contra noastră,
De vii ne-ar fi-nghițit, de vii. :/

[v3]
Când li-s-a fost aprins mânia,
Când a venit al lor puhoi,
/: Ne-ar fi-necat atâtea ape,
Și râuri, sufletul din noi! :/

[v4]
Ne-ar fi trecut și peste suflet
Al lor năpraznic, greu tumult,
/: Și-atâtea valuri furioase
Demult ne-ar fi-necat, demult. :/

[v5]
Slăvit să fie Domnul nostru,
Căci El ne-a stat într-ajutor,
/: El n-a lăsat să fim dați pradă,
Și nu ne-a dat în dinții lor! :/

[v6]
Ca pasărea din lațul morții
Al nostru suflet a scăpat,
/: Căzut-a lațul rupt, noi slobozi
Și izbăviți, ne-am bucurat! :/

[v7]
Al nostru ajutor e-n Domnul,
Și-n Sfântu-I Nume-avem un scut,
/: În Domnul, care tot pământul
Și cerurile le-a făcut!... :/