[title]
Lumina ce mi-ai innoit {composer: {Nicolae Moldoveanu}, {rcId: {249281}}

[sequence]
v1,v2,v3,v4

[v1]
Lumină ce mi-ai înnoit
primirea fericită,
când inimii i-ai răsărit
răscrucea strălucită.
Lumină ce mi-ai sărutat
ființa mea întreagă,
învăluindu-mi-o curat,
pe calea cea mai dragă

[v2]
Lumină ce mi-ai nimicit
ghetarii vieții mele,
și lacrimile mi-ai sfințit
unindu-te cu ele.
Lumină care mi-ai atins
a harfei corzi curate,
și către ceruri mi-ai întins
aripi nemăsurate.

[v3]
Lumină ce te ’nalți slăvit
pe cerul vieții mele
de mii de ori mai strălucit
cu sori și lumi și stele.
Lumină!... sufletu-mi întreg
ca jertfă ți se-nchină,
desăvârșirea-ți s-o-nțeleg,
pătrunde-mă, deplină.

[v4]
/: Căci te ador, ador, cobori
pe totdeauna-n mine,
purificat să mă-nfășori
nemărginit în Tine. :/