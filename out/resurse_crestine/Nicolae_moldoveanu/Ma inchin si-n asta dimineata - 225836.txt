[title]
Ma inchin si-n asta dimineata {author: {Nicolae Moldoveanu}, {rcId: {225836}}

[sequence]
v1,c,v2,c,v3,c,v4,c

[v1]
Mă închin și-n astă dimineață
Ție, Tatăl meu, cu-n dulce cânt,
Căci Tu m-ai păstrat și azi cu viață
Să Te laud cu un nou avânt.

[c]
În duh și-n adevăr mă-nchin,
Pentru-al credinței dar ceresc,
Prin el am harul Tău deplin,
Prin el cu foc Te preamăresc.

[v2]
Într-un duh de sfântă bucurie,
Drag Părinte, vin să-Ți mulțumesc
Pentru-al Tău izvor de apă vie
Ce-n Cuvântu-Ți sfânt eu îl găsesc.

[v3]
Prin Hristos, prin jertfa Lui deplină,
Harul mântuirii l-am primit
Și-am simțit iubirea Ta divină,
Ea mă suie-n cerul fericit.

[v4]
Cu a îngerilor sfinți cântare,
Îmi înalț și eu cântarea mea
Într-un duh de-adâncă adorare,
Pân’ ce-ntreg Pământu-Ți va cânta.