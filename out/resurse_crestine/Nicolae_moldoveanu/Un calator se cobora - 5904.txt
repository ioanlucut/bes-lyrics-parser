[title]
Un calator se cobora {composer: {Nicolae Moldoveanu}, {rcId: {5904}}

[sequence]
v1,c,v2,c2,v3,c3,v4,c4,v5,c5,v6,c6

[v1]
Un călător se cobora spre Ierihon, pe drum, grăbit
Având cu el averea sa, cu oameni răi s-a întâlnit.

[c]
Trecând pădurea de măslini, l-au întâlnit niște străini
Și l-au bătut, l-au dezbrăcat
 /: Și-aproape mort ei l-au lăsat. :/

[v2]
Trecând pe-acolo un levit, pe-același drum, întâmplător
Spre cel căzut el a privit indiferent, nepăsător.

[c2]
Trecând la fel și un preot, și el privi - și-atâta tot! -
Spre cel căzut și dezbrăcat,
 /: Să moară, jos ei l-au lăsat.../

[v3]
Dar, pe sub ramuri de măslini, pe-același drum, se cobora
Un călător pe-al său asin, Samaritean el se numea.

[c3]
Și când privi spre cel sărman Acel milos Samaritean
El s-a oprit, l-a ridicat
 /: Și rănile i le-a legat. :/

[v4]
Și-apoi, pe drumul de pustiu până la han, pân’ la hangiu
În spate la asin l-a pus și-n casă pe căzut l-a dus.

[c4]
Și pentru el a cheltuit, hangiului El i-a plătit.
Samariteanul cel milos
 /: Era Isus, Isus Hristos!... :/

[v5]
Povestea asta e și-a ta, și tu ai fost căzut așa
Și-atâți leviti, și-atâți preoți nepăsători trecut-au toți.

[c5]
Dar bunul tău Samaritean, El te-a adus din nou la han
Și rănile ți le-a legat
 /: Și de păcate te-a iertat. :/

[v6]
Trecând pădurea de stejari, tu frate, fii mereu atent,
Căci valea-i plină de tâlhari ce-ți urmăresc al tău suflet.

[c6]
În jos, să nu cobori nicicând, chiar dacă urci spre cer plângând
Tu mergi cu crucea până sus
 /: Așa cum mers-a și Isus! :/