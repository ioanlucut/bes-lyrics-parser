[title]
Isuse cand tu ai murit {author: {Nicolae Moldoveanu}, {rcId: {189871}}

[sequence]
v1,v2,v3,v4,v5,v6,v7

[v1]
Isuse, când Tu ai murit,
Pe cruce-n chinuri grele,
Păcatul meu Te-a răstignit,
În clipele acele!

[v2]
Când Te scuipa și Te lovea,
Cu ură, neagra gloată,
În ura ei era și-a mea,
Tu o simțeai pe toată!

[v3]
Cu fiere când Te-au adăpat,
În setea-Ți arzătoare,
Păcatul meu Tu l-ai gustat,
Amar, adânc și mare!

[v4]
Iubind, Tu mi-ai purtat, Isus,
Întreaga mea povară,
Prin suferință mi-ai adus,
A Cerului comoară!

[v5]
Căci moartea Ta mi-a dăruit
Deplină mântuire,
Prin ea la Tatăl am găsit,
O veșnică primire!

[v6]
De-aceea astăzi mă închin, â
Cu-adâncă umilință,
Și Ție Îți predau deplin,
Întreaga mea ființă.

[v7]
S-o curățești și s-o sfințești,
Să-Ți pot urma doar Ție,
Ca-n cerul Tău să mă primești,
Pe-ntreaga veșnicie!....