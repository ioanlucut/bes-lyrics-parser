[title]
Iubirii care n-a uitat {composer: {Nicolae Moldoveanu}, {rcId: {249944}}

[sequence]
v1,v2,v3,v4,v5,v6

[v1]
Iubirii care n-a uitat
credința cea curată,
dă-i cerul cel mai preacurat,
iubire preacurată.

[v2]
Iubirii ce-a adus frumos
preasfânta ascultare,
dă-i cerul maicii lui Hristos,
iubire-ndurătoare.

[v3]
Iubirii care n-a trădat
iubirea datorată,
dă-i cerul cel mai minunat,
iubire-adevărată.

[v4]
Iubirii care s-a păzit
întreagă și fierbinte,
dă-i cerul cel mai fericit,
iubire-a Feței Sfinte.

[v5]
Iubirii care s-a păstrat
statornică și mare,
dă-i cerul cel mai luminat,
iubire sfințitoare.

[v6]
Dar celei care s-a topit
tăcută și uitată,
dă-i cerul unde-i nesfârșit
iubirea-mbrățișată.