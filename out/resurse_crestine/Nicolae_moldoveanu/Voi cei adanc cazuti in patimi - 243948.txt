[title]
Voi cei adanc cazuti in patimi {author: {Nicolae Moldoveanu}, {rcId: {243948}}

[sequence]
v1,c,v2,c,v3,c,v4,c,v5,c

[v1]
Voi cei adânc căzuți în patimi
Ce vreți iertarea s-o aflați,
De șapte ori spălați în lacrimi,
De Domnul să v-apropiați!

[c]
Veniți spre El în duh cucernic
Și-n gând curat de orice fel,
Căci Dumnezeu e-Atotputernic
Și-nfricoșat de Sfânt e El!

[v2]
Voi toți cei care cu credință,
Vreți Lui să vă mărturisiți,
De șapte ori în pocăință,
Să vă spălați și-așa veniți!

[v3]
Voi care-n dulce părtășie,
Cu Dumnezeu vreți să intrați
Cu teamă sfântă-n curăție,
De șapte ori să vă spălați!

[v4]
Voi care vreți a Lui vestire,
În lume s-o mărturisiți,
De șapte ori pe zi-nsfințire
Să vă spălați și-apoi vorbiți!

[v5]
Voi care-n slujba Lui divină,
Doriți pe veci să vă predați,
De șapte ori pe zi-n lumină,
Ființa-ntreagă v-o spălați!