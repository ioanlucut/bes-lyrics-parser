[title]
De-ai ajuns in casa domnului hristos {author: {Nicolae Moldoveanu}, {rcId: {182960}}

[sequence]
v1,v2,v3,v4

[v1]
De-ai ajuns în casa Domnului Hristos,
Apăr-o cu râvnă și cu-n trai frumos,
/: Ține-ți conștiința casei cu temei,
Că ești vie piatră din întregul ei. :/

[v2]
Nu pleca din casă nici cu-n gând măcar,
Ca să nu-i împiedici jertfa de pe-altar.
/: Treaz să-ți fie duhul și înflăcărat
Pentru-nalta stare unde ești chemat. :/

[v3]
Limba sfântă-a casei spune-o deslușit
Ca pe limba mamei ce te-a zămislit,
/: Bine s-o-nțeleagă cel ce-o asculta
Și să creadă-n jertfa de pe Golgota. :/

[v4]
Nu uita de casa sfântă-n care ești,
Starea ei cerească s-o mărturisești.
/: Asta ți-e dovada nașterii de sus,
Când trăiești în casa Domnului Isus. :/