[title]
De ce ramai departe {composer: {Nicolae Moldoveanu}, {rcId: {249113}}

[sequence]
v1,v2,v3

[v1]
De ce rămâi departe când drumul ți-e deschis?
De ce-ntorc fără tine câți soli ți s-au trimis?
/: De ce nu-mbraci veșmântul de nuntă dăruit,
De ce nu iei inelul cel scump făgăduit? :/

[v2]
De ce nu-ți umpli vasul cu scumpul mir de nard,
când candelele toate a celorlalte ard?
/: De ce nu iei podoabe de aur din Ofir
și-ntârzii când te-așteaptă al cântecelor șir? :/

[v3]
De ce nu vrei chemarea iubirii s-o asculți?
O, nu mai sta departe, te-așteaptă-atât de mulți.
/: Nu aștepta durerea când totul va fi-nchis,
nu-ntoarcă fără tine și ultimul trimis! :/