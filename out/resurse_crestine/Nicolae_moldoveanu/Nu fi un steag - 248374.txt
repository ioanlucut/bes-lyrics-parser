[title]
Nu fi un steag {composer: {Nicolae Moldoveanu}, {rcId: {248374}}

[sequence]
v1,v2,v3,v4

[v1]
Nu fi un steag ce doar arată numai vântul,
Și de la nimeni nu primi ușor cuvântul.
/: Rămâi ascultător pân-la sfârșit, statornic,
În tot ce știi că Domnu-a poruncit puternic. :/

[v2]
Nu tremura ca plopul de-orice adiere,
Când vreo ispită grea lăuntrul tău ți-l cere.
/: Oricând vreun vântișor de prigonire bate,
Tu ține spada de-ncercare și răzbate. :/

[v3]
Căci numai peștii morți de apă-s duși la vale,
Tu fii ca un stejar mai neclintit pe cale.
/: Adevărat! E greu să te lipsești de toate,
Dar prin credință, tu, vedea-vei că se poate. :/

[v4]
Un pierde-vară-n veci nu ia Împărăția,
Ci-i dată doar la cei ce-și țin credincioșia.
/: Ca stânca-n valuri fii statornic în slujire,
Și-ndreaptă ne-ncetat pe toți spre mântuire. :/