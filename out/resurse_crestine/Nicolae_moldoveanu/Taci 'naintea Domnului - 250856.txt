[title]
Taci naintea domnului {composer: {Nicolae Moldoveanu}, {rcId: {250856}}

[sequence]
v1,v2,v3,v4

[v1]
/: Taci ’naintea Domnului, :/
și-ți îndreapt-a ta ființă,
să-mplinească-n umilință,
/: în tăcere-a Lui voință. :/
Glasul sfânt vei înțelege
doar când guști a păcii lege
/: și când fugi de fărdelege. :/

[v2]
/: Taci ’naintea Domnului, :/
și nădejdea-n El ți-o pune,
inima, Lui ți-o supune,
/: în smerită rugăciune. :/
Duhul Lui te luminează,
grija Lui îți este pază
/: și-n credință te păstrează. :/

[v3]
/: Taci ’naintea Domnului, :/
și te-așterne-n închinare,
gata pentru ascultare
/: pe curata Lui cărare. :/
Adevărul Lui să-ți fie
pavăză și mărturie
/: până-n sfânta veșnicie. :/

[v4]
/: Taci ’naintea Domnului! :/
Căci tăcută e iubirea:
și lumina și jertfirea
/: și-n odihnă mântuirea. :/
Nu-i mai mare mângâiere,
nici izbândă, nici putere,
/: ca slujirea în tăcere. :/