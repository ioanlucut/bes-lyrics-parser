[title]
Cu cat mai strans {composer: {Nicolae Moldoveanu}, {rcId: {246517}}

[sequence]
v1,v2,v3,v4,v5

[v1]
Cu cât mai strâns te ții de Domnul,
Cu-atât te rupi de toți cei răi,
/: Cu cât ți-s mai străini străinii,
Cu-atât mai frați ți-s frații tăi. :/

[v2]
Cu cât mai drept ții calea bună,
Te-ndepărtezi de calea rea,
/: Cu cât mai dragi ți-s alte case,
Ți-e mai urât de casa ta. :/

[v3]
Cu cât ți-e mai ’nnoptat pământul,
Cu-atât ți-e cerul mai senin,
/: Cu cât mai mult gândești la alții,
Te uiți spre tine mai puțin. :/

[v4]
Cu cât te porți smerit mai tare,
Și poți din dreptul tău să lași,
/: Cu-atâta-ți pregătești cu fapta
Mai vrednici și mai buni urmași. :/

[v5]
Cu cât mai sfânt trăiești Cuvântul
Cu cât te rogi mai credincios,
/: Cu cât iubești mai dulce frații,
Ești mai aproape de Hristos. :/