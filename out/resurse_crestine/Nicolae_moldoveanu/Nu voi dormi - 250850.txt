[title]
Nu voi dormi {composer: {Nicolae Moldoveanu}, {rcId: {250850}}

[sequence]
v1,v2,v3

[v1]
Nu voi dormi pe totdeauna,
când mâna Ta va trece lin
Și-mi va acoperi pe-o noapte
al ochilor trudit senin.
Nici nu mă voi preface umbră
nemaiîntoarsă printre vii,
când mă vei semăna pe-o noapte
în sânul liniștitei glii.

[v2]
Nici mă voi risipi-n țărână,
când voi fi pus pe-o noapte-n ea,
ci am s-aștept ca-n altă mamă
o altă naștere a mea.
Și-n clipa când cu glasul care
m-ai zămislit cândva, din nou,
mă vei chema din așteptare,
voi fi-nviat de-al lui ecou.

[v3]
Și-am să mă ’nalț spre viața care
am așteptat-o adormind,
înmărmurit de strălucirea
a tot ce voi vedea-nviind.
Și-n negrăita mea uimire
la umbra harfei mele stând,
pierdut Îți voi șopti-n neștire
Isuse, Numele-Ți plângând.