[title]
Numai cel nascut din duhul {composer: {Nicolae Moldoveanu}, {rcId: {244049}}

[sequence]
v1,v2,v3,v4,v5

[v1]
Numai cel născut din Duhul,
Cel din fărdelege scos
Prin credința-n jertfa crucii,
E urmașul lui Hristos.
Numai cel ce-și ia credința
Ca pe-un soare luminos,
Va străbate noaptea lumii
Și-i urmașul lui Hristos.

[v2]
Numai cel ce poartă-n suflet
Chipul dragostei duios,
Dovedește pretutindeni
Că-i urmașul lui Hristos.
Numai cel smerit și liber
De chemările de jos,
Cel ce rabdă nedreptatea
E urmașul lui Hristos.

[v3]
Numai cel ce umblă-n drumul
Adevărului frumos.
Printre spini și printre roze,
E urmașul lui Hristos.
Numai cel ce sfarmă lanțuri
De minciună ne-ndoios,
Este fiul neprihanei,
E urmașul lui Hristos.

[v4]
Numai cel ce-ascultă-n toate,
Sfatul viu și prețios
Al Cuvântului vieții,
E urmașul lui Hristos.
Numai cel ce ’nalță pacea
Și-o urmează credincios,
E recunoscut oriunde
Ca urmaș al lui Hristos.

[v5]
Numai cel care devine
Martor mai conștiincios,
În lucrarea mântuirii,
E urmașul lui Hristos.
Căci nu numele și vorba
Ce le-arăți evlavios,
Ci trăirea dovedește
Că ești robul lui Hristos!