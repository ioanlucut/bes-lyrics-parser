[title]
Hristos vrea suflete {composer: {Nicolae Moldoveanu}, {rcId: {244069}}

[sequence]
v1,c,v2,c2,v3,c3,v4,c3

[v1]
Hristos vrea suflete în care
Să ardă pentru tot ce-i sfânt,
Să-nfăptuiască cu-ascultare,
Întregul Tatălui Cuvânt.

[c]
Să plângă-n caldă rugăciune
Cu cel pierdut și pentru el
În tot ce-i face și ce-i spune,
A-l mântui, fiindu-i țel.

[v2]
Pe Dumnezeu avându-L soare
Și voia Lui având-o gând,
Prin noaptea lumii pierzătoare,
Să lumineze ascultând.

[c2]
Să-nvăluie cu bunătate
Întregul semenilor chin,
Din adâncimi netulburate
Să-i izvorască orice-alin.

[v3]
Oricât ar fi de rău poporul
La care-ar fi trimiși de El,
Să i se dăruiască-n dorul
De-al mântui cu unic zel

[c3]
Să nu-i ademenească șesul
Lenevitor și vinovat,
Ci să-i înalțe înțelesul
A tot ce-i sfânt și-adevărat.

[v4]
Și cum Hristos cel Om în slavă
Și Domn al slavei pe pământ,
Din cea mai omenească pleavă
Să-i cearnă grâul cel mai sfânt.