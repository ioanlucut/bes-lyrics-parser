[title]
Cat pretuieste ? {composer: {Nicolae Moldoveanu}, {rcId: {244150}}

[sequence]
v1,v2,v3,v4

[v1]
Cum ai lăsat să se-ofilească floarea?
Cum ai pierdut cununa cea de sus?
/: Cum poți păta cu pași murdari Cărarea?
Cât prețuiește-n ochii tăi iertarea?
Cât prețuiește Jertfa lui Isus? :/

[v2]
De dragul tău, înfiorând Calvarul,
Isus pe cruce mâinile Și-a pus.
/: Cum poți uita cum a sorbit paharul?
Cât prețuiește-n ochii tăi amarul
Și lacrima din ochii lui Isus? :/

[v3]
Ce fericit erai când izbăvirea
Un cer de primăvară ți-a adus!
/: Dar unde-i pacea și neprihănirea?
Cât prețuiește-n ochii tăi iubirea
Și dulcea-mbrățișare-a lui lsus? :/

[v4]
Nu vezi pe dealuri cum se-nalță zorii?
Nu te gândești cu cine vei fi dus?
/: Vai, iată ziua când nepăsătorii,
Toți cei ce-au supt din cupele Gomorii
Vor ști cât prețuiește-n veci Isus! :/