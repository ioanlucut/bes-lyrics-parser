[title]
De m-ai iubi de m-ai sfinti {composer: {Nicolae Moldoveanu}, {rcId: {175097}}

[sequence]
v1,v2,v3,v4

[v1]
De M-ai iubi, de M-ai sfinți,
Lumina nu ți-ar asfinți,
Credința nu ți-ar tremura,
Iubirea nu s-ar micșora,
Ai fi mereu pe culmi, mai sus,
Eu ți-am vorbit, da, Eu, Isus!

[v2]
De M-ai primi așa cum sunt,
Cum Mă arat-al Meu Cuvânt,
O minte nou-ai dobândi
Să poți cerește desluși
Tot adevărul Meu nespus,
Eu ți-am vorbit, da, Eu, Isus!

[v3]
De M-ai urma pe Calea Mea,
Dumnezeiește ai vedea
Și-ai înțelege Haru-ntreg
Așa cum Eu Îl înțeleg,
În stări de ceruri vei fi dus,
Eu ți-am vorbit, da, Eu, Isus!

[v4]
Pe Mine-ntreg mă dăruiesc,
De Mă asculți cum Eu voiesc,
De nu știrbești al Meu Cuvânt,
Cum e în Noul Legământ
Și de-Mi rămâi deplin supus
Eu ți-am vorbit, da, Eu, Isus!