[title]
Spre tine cel in veci statornic {composer: {Nicolae Moldoveanu}, {rcId: {248918}}

[sequence]
v1,v2,v3,v4

[v1]
Spre Tine Cel în veci statornic,
când toate nu-s decât ruini,
spre Tine-mi târâi slava crucii,
cu nimbul urmelor de spini.
Sfințenia-Ți mă înfioară,
când tac spre Tine-ngenuncheat,
și-orice cuvânt mi-l simt nevolnic
ne’ncăpător și vinovat.

[v2]
Nu-Ți cer, Isus, decât lumina
liniștitoarelor tăceri,
a zării cât Eternitatea
nemărginită nicăieri.
Și-Ți cer ca-n veci să nu mă-nfrângă ne-ncrederea în tot ce-ai spus,
nici să-mi vând cugetul pe daruri,
nici câte sunt pe câte nu-s.

[v3]
Nici în străinele pământuri,
să-ntind a mele rădăcini,
nici să ridic în soare praful,
nici să mai râd spre ochi străini.
Nici jarul sfânt să nu-l împrăștiu,
când dăruiesc căldura lui,
nici numai gura mea să spună
ce numa-n faptă pot să spui.

[v4]
/: Spre Tine Cel în veci Statornic,
când toate-s umbre și ruini,
- pe-un strop de mir de Tine vrednic
topesc întregile-mi grădini. :/