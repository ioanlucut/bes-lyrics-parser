[title]
Nu-mi pare rau {composer: {Nicolae Moldoveanu}, {rcId: {250741}}

[sequence]
v1,v2,v3

[v1]
Nu-mi pare rău, Isus, de anii
răbdați pentru Calvarul Tău,
dar și de-o clipă ce-mi ia lumea,
din inimă îmi pare rău.
Nu-mi pare rău de-averea-ntreagă,
pierdută spre Cuvântul Tău,
dar și de-un ban pierdut spre lume,
din inimă îmi pare rău.

[v2]
Nu-mi pare rău de nici o jertfă,
spre slava Ta și cerul Tău,
dar și de-un vis ce-mi fură lumea,
din inimă îmi pare rău.
Nu-mi pare rău de orice sufăr,
spre voia Ta, de dragul Tău,
dar și de-o rană pentru lume,
din inimă îmi pare rău.

[v3]
Nu-mi pare rău de mii de lacrimi
vărsate ani pe drumul Tău,
dar și de una pentru lume,
din inimă îmi pare rău.
Ajută-mi până-n veșnicie,
tot ce mi-ai dat să fie-al Tău,
Tu s-ai din toate bucurie,
eu de nimic păreri de rău.