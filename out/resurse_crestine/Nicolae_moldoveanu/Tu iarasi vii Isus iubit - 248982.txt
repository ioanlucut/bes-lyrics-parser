[title]
Tu iarasi vii isus iubit {composer: {Nicolae Moldoveanu}, {rcId: {248982}}

[sequence]
v1,v2,v3

[v1]
Tu iarăși vii. Isus iubit, în peștera-nghețată,
Te-aduce iar din nou la noi iubirea Ta curată.
Tu vii mereu, căci vin mereu, tot alți copii Isuse
și vrei și ei să poată-avea minunile aduse.

[v2]
Isus, la Tine vin și eu cu alți copii, grămadă,
Te rog să-mi dai un gând curat, ca alba Ta zăpadă!
Deschide inimioara mea iubirii pentru Tine,
păstrează-mi sufletul senin ca zorile senine.

[v3]
La școală fă-mă silitor, bun și cuminte-acasă,
și credincios, să am mereu o inimă aleasă!
Fă-i, Doamne, buni și pe cei mari, precum sunt copilașii,
să fie pace cum cântau odată îngerașii.