[title]
Fa-ma arc in mana-ti sfanta {composer: {Nicolae Moldoveanu}, {rcId: {248679}}

[sequence]
v1,v2,v3

[v1]
Fă-mă arc în mâna-Ți sfântă
Doamne, pentru viața toată,
iar iubirea Ta divină
fie-mi necurmat săgeată.
Pentru veșnicia-ntreagă,
pentru cer și fericire,
să vânezi, prin mine-ntruna
suflete spre mântuire.

[v2]
Fă-mă hartă neadormită
în dumnezeiasca-Ți mână
iar în corzile-i de raze
doar iubirea să rămână.
Să răsune pretutindeni
armoniile-i frumoase,
ca prin ele, pentru Tine,
suflete să fie-atrase.

[v3]
Fă-mă foc aprins din jertfa
Golgotei - să ard pe-altarul
dragostei ce-aduce-n inimi
Evanghelia și harul.
Fă-mă tot ce vrei, Isuse,
ca să pot sluji mai bine
slavei Tale și lucrării
rânduirilor divine.