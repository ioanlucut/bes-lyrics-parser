[title]
Sa faci din ziua asta sfanta {author: {Nicolae Moldoveanu}, {rcId: {246049}}

[sequence]
v1,v2,v3,v4,v5

[v1]
Să faci din ziua asta sfântă
O treaptă înspre veșnicie,
/: Și tot ce lumea o framântă,
S-arunci - ca-n tine să nu fie. :/

[v2]
Să faci din ziua asta mare
Prilej de sfântă re-nnoire
/: A hotărârii de-ascultare
De Dumnezeu și de sfințire. :/

[v3]
Sa faci din ziua asta rară
Popas de cercetare-adâncă,
/: Să-nlături tot ce te-ndemnară
Cândva să nu rămâi pe Stâncă. :/

[v4]
Ca Dumnezeul mângâierii,
Din cerul harurilor Sale,
/: S-aprindă flacăra puterii-n
Cădelnița ființei tale. :/

[v5]
S-alergi mereu mereu ’nainte
Spre Ținta care-i numai UNA,
/: Ca-n ziua răsplătirii sfinte
Să poți primi și tu cununa. :/