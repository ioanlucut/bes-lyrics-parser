[title]
Sa calci cu teama {author: {Nicolae Moldoveanu}, {rcId: {241436}}

[sequence]
v1,c,v2,c2,v3,c3,v4,c4

[v1]
Să calci cu teamă-n iarba
Cea moale de la șes,
Ispita ca năpârca
Acolo stă mai des
Acolo stă păcatul
Ca șarpele pândind
Umblarea, rugăciunea
Și râvna Ienevind

[c]
Să priveghezi, să priveghezi,
Acolo stă păcatul
Ca șarpele oândind.

[v2]
Acolo stă desfrâul
Când toate merg din plin
Și una după alta dorințe negre vin.
Și unul după altul
Vin demonii vrăjmași,
Iar tu slăbit și leneș
Acolo te mai lași.

[c2]
Să priveghezi, să priveghezi,
Căci unul după altul
Vin demonii vrăjmași.

[v3]
O. nu-ți slăbi vegherea
Ci roagă-te mai des,
Și mai cu râvnă-aleargă
Ajuns la drum de șes.
Când scapi de calea aspră,
Și-ajungi la locuri moi,
O, mai ales de-acolo
Ispitele vin roi.

[c3]
Să priveghezi, să priveghezi
Când scapi de calea aspră
Și-ajungi la locuri moi.

[v4]
Atâți din cei ce-n lanțuri
Luptat-au strălucit,
În locuri liniștite
Vrăjmașul i-a zdrobit.
Mergi mult mai plin de teamă
Ajuns la drum plăcut,
Cununile mai multe
Acolo s-au pierdut.

[c4]
Să priveghezi, să priveghezi,
Cununile mai multe
Acolo s-au pierdut.