[title]
Pierdut zaceam in greu pacat {composer: {Nicolae Moldoveanu}, {rcId: {244407}}

[sequence]
v1,v2,v3,v4,v5

[v1]
Pierdut zăceam în greu păcat,
Căzut din al iertării har,
/: Când Doamne iar m-ai căutat,
Și-atât de dulce m-ai chemat,
La Tine iar, la Tine iar! :/

[v2]
Ce-adânc-a fost căderea mea,
Și în ce adânc păcat zăceam,
/: Că-n starea mea nespus de rea,
Simțeam că-n desnădejdea-mi grea
Pe nimeni n-am, pe nimeni n-am! :/

[v3]
Ființa-ntreagă mi-a pătruns,
Chemarea dulcelui Tău har,
/: Cu-ntregu-mi suflet Ți-am răspuns
Lăsând păcatul meu ascuns,
În plâns amar, în plâns amar! :/

[v4]
Cu scumpu-Ți sânge mi-ai spălat
Din nou păcatul făptuit,
/: O, Doamne-n veci fii lăudat,
Ce har să fii din nou iertat,
Ce har slăvit, ce har slăvit! :/

[v5]
Atât de-adânc Îți mulțumesc,
Îndepărtat pe veci de rău,
/: Cu-ntreagă inima-Ți slujesc,
Și-ntreaga-mi viață Ți-o jertfesc
Pe veci al Tău, pe veci al Tău! :/