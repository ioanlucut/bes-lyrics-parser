[title]
Cand esti dat in mana celor fardelege {composer: {Nicolae Moldoveanu}, {rcId: {249020}}

[sequence]
v1,v2,v3,v4,v5

[v1]
Când ești dat în mâna celor fărdelege,
să fii pus în rândul celor ce fac rău,
/: credinciosule și frate înțelege,
tu n-ai voie altă cale a-ți alege,
decât calea ce-a ales-o Domnul Tău. :/

[v2]
Când spre sfânta vieții tale curăție
revărsa-și-va spurcăciunea duhul rău,
/: să știi soră credincioasă că nici ție
nu ți-e dată altă cale pe vecie,
decât calea ce-a ales-o Domnul tău. :/

[v3]
Rabdă-atunci ca Blândul Miel tăcut junghierea,
cu o milă nesfârșită spre cel rău,
/: cât de grea și pe nedrept i-ar fi durerea,
tu n-alege-atunci alt drum decât tăcerea,
ce-a ales-o pe Golgota Domnul tău. :/

[v4]
Nu răspunde nici cruzimii, nici minciunii,
nici o vorbă, nici de bine nici de rău,
/: când te judecă stricații și nebunii,
taci senin și nu răspunde la nici unii
cum nu le-a răspuns pe cruce Domnul tău. :/

[v5]
Taci senin și treci iertând dumnezeiește,
prin tăcere mai presus fii de-orice rău,
/: dinspre Mâine, la ocara de-azi privește,
și-ai să vezi prin veci cum fruntea-ți strălucește
în același nimb ceresc cu Domnul tău. :/