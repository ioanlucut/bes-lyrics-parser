[title]
Mai din belsug {composer: {Nicolae Moldoveanu}, {rcId: {250746}}

[sequence]
v1,v2,v3

[v1]
Mai din belșug rodește lanul când e udat cu rugăciune,
mai pus la adăpost copilul când e să fulgere și tune.
Mai luminos se face-n aer, mai liniștit și dulce-i vântul,
mai bună și gustoasă-i hrana... mai luminos și cald cuvântul

[v2]
Mai moale și mai verde-i iarba, mai albe-s florile și zarea,
mai luminoasă-i sărbătoarea, mai liniștită-i înserarea.
Mai împăcată vine noaptea, mai dulce somnul orișiunde,
mai binevoitoare fața, în tot ce-ntreabă și răspunde.

[v3]
Mai fericită-i rândunica, ce stă pe strașină și cântă.
Atunci când cineva se roagă și Dumnezeu binecuvântă.
Mai zâmbitoare e lumina, mai dulce-i soarele și luna,
mai prietenoase-s toate, toate prin rugăciune totdeauna.