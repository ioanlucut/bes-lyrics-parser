[title]
Cum sa poti {composer: {Nicolae Moldoveanu}, {rcId: {244475}}

[sequence]
v1,v2,v3

[v1]
Cum să poți hrăni pe alții
Când tu însuți pieri flămând,
Căci în duh și-n rugăciune
N-ai mai fost de nu știi când.
Cum să poți să-mbraci pe alții,
Când ești gol și stai sărac,
Și în leneviri și-n patimi
Toate simțurile-ți zac?

[v2]
Cum să poți trezi credința
Când tu dormi nepăsător,
Cum să-nvii virtuți în alții
Când în tine toate mor!
Cum să mântuiești pe alții
Când tu însuți zaci pierdut?
- O, decât așa, mai bine
Nici să nu te fi născut!

[v3]
Scoală, nu mai sta, privește
De la tine-n sus și-n jos,
N-aștepta să te trezească
Judecata lui Hristos.
Și-ți adu plângând aminte
Cum erai, și ce-ai rămas!...
Să nu-ntârzie trezirea
Până-n tristul morții ceas!