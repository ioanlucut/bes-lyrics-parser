[title]
Sa ma pierd isuse doamne in iubirea ta deplin {author: {Nicolae Moldoveanu}, {rcId: {246469}}

[sequence]
v1,v2,v3,v4,v5

[v1]
Să mă pierd, Isuse, Doamne,
În iubirea Ta, deplin,
/: Ca să pot iubi ca Tine
Pe vrăjmaș și pe străin. :/
Să mă pierd, să mă pierd,
În iubire să mă pierd.

[v2]
Să mă pierd în strălucirea
Adevărului, mereu,
/: Ca să nu mai am în mine
Umbre vechi din vechiul eu. :/
Să mă pierd, să mă pierd
În lumină să mă pierd.

[v3]
Să mă pierd în bucuria
Slujbei pentru cel căzut,
/: Să-i indrept privirea-n locul
Unde poți fi Tu văzut. :/
Să mă pierd, să mă pierd
În lucrare să mă pierd.

[v4]
Să mă pierd în ascultarea
Sfântului Cuvânt, întreg,
/: Ca să-Ți pot cuprinde voia
Și trăind-o s-o-nțeleg. :/
Să mă pierd, să mă pierd
În sfințire să mă pierd.

[v5]
Să mă pierd în Tine, Doamne,
Mai sfințit și mai curat,
/: Căci pierdut când sunt în Tine,
Sunt cu-adevărat aflat. :/
Să mă pierd, să mă pierd,
Doamne-n Tine să mă pierd!