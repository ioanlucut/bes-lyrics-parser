[title]
Plinatatea duhului tau sfant {author: {Nicolae Moldoveanu}, {rcId: {1904}}

[sequence]
v1,c,v2,c,v3,c,v4,c

[v1]
Plinătatea Duhului Tău Sfânt
Dă-ne-o necurmat în viață,
Doamne, să vestim pe-acest pământ
Evanghelia măreață!

[c]
Plini de Duhul Sfânt, plini de Duhul Sfânt,
Fă-ne, Doamne, pentru Tine
Totdeauna pe pământ,
Pentru Tine, totdeauna pe pământ!

[v2]
Când spre Tine ruga ne-o-ndreptăm,
Doamne, fă-ne-o-nflăcărată,
Ca în urma ei să arătăm
Umplere de Duh curată!

[v3]
Orișiunde și oricând să fim
Plini de Duh și de credință,
Ca-n lucrarea Ta să propășim
După veșnica-Ți voință.

[v4]
Plinătatea Duhului Tău Sfânt
Necurmat să ne-nsoțească,
Ca trăirea noastră pe pământ
Pentru Tine să rodească!