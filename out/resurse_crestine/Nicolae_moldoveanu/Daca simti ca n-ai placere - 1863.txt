[title]
Daca simti ca n-ai placere {composer: {Nicolae Moldoveanu}, {rcId: {1863}}

[sequence]
v1,v2,v3

[v1]
Dacă simți că n-ai plăcere
Să te rogi și să veghezi,
Ai în tine cădere,
Amintește-ți, și-ai să vezi!
Pocăiește-te în grabă
Înaintea lui Isus,
/: Rana ta duios ți-o leagă
Și-ți dă harul Său nespus! :/

[v2]
Dacă simți îndoială
Și ți-i duhul apăsat,
Ai în tine-un semn de boală!
Amintește-ți: e-un păcat!
N-amâna, ci-n pocăință,
Vino la Isus acum,
/: El ți-aduce-a ta ființă
Pe-al iertării Sale drum! :/

[v3]
Dacă simți în piept slăbire
Și privirea ți-e spre lut,
Ai în duh necurăție,
Amintește-ți ce-ai făcut
Și de unde-a fost căderea,
Să te-ntorci iar la Hristos!
El să-ți fie-n veci plăcerea
Și-ți va da un cer frumos!