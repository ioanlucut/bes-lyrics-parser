[title]
Maria si marta {author: {Nicolae Moldoveanu}, {rcId: {5849}}

[sequence]
v1,v2,v3,v4

[v1]
Maria și Marta sunt două surori,
Alese din lumea cea largă,
/: Maria-i credința ce-nvață din zori,
Iar Marta-i credința ce aleargă. :/

[v2]
Maria stătea ascultând și simțea,
Că ceru-și desferecă poarta.
/: Să stau ca Maria într-una aș vrea,
Dar Domnul iubea și pe Marta. :/

[v3]
Maria și Marta sunt două surori,
Ce-n rai își petrec veșnicia,
/: Dar eu, pe pământ, parc-aș vrea,
Uneori când Marta să fiu, când Maria. :/

[v4]
Isus pe-amândouă surori le iubea,
Și azi laolaltă li-e soarta,
/: O, fă-mă, Isuse, în dragostea Ta,
Să fiu și Maria și Marta! :/