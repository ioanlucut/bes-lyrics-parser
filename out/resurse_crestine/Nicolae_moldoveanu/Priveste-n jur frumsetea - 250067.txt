[title]
Priveste-n jur frumsetea {composer: {Nicolae Moldoveanu}, {rcId: {250067}}

[sequence]
v1,v2,v3

[v1]
Privește-n jur frumsețea
cu câte fețe vrei,
dar slava, toată slava
s-o ’nalți spre Tatăl ei.
Privește-n jur iubirea
cu forme mii și mii,
dar slava doar spre ceruri
s-o ’nalți pe veșnicii.

[v2]
Privește-n jur puterea
prin care toate cresc,
dar slava dă-o-ntreagă
Izvorului ceresc.
Privește-n jur durerea
pe mii de chipuri stând,
dar milă numai milă
s-arăți spre ea trecând.

[v3]
Privește-n jur căderea
atâtor fii și soți,
și-n lacrimi, numa-n lacrimi
învăluie-i pe toți.
Privește-n jur păcatul
pe câți i-a blestemat,
și-n rugă, numa-n rugă
veghează necurmat.