[title]
Cand seara tu te rogi copile {composer: {Nicolae Moldoveanu}, {rcId: {226903}}

[sequence]
v1,v2,v3

[v1]
Când seara tu te rogi, copile, alături de măicuța ta,
în jurul tău stau îngerașii, dar de te uiți, ei vor zbura.
Când cânți cântările frumoase ce Domnului Isus Îi plac,
cu tine cântă îngerașii, dar dacă taci, și dânșii tac.

[v2]
Cât tu ești bun și-asculți, cu tine, merg îngerașii buni și mulți
și te-nsoțesc când ești cuminte, dar ei se duc când tu n-asculți.
Ce fericiți sunt îngerașii când tu ești bun și iubitor,
când cânți și când te rogi cuminte, ce mare-i bucuria lor.

[v3]
Dar cât de mult ei se-ntristează, când nu te rogi și nu ești bun,
atunci plângând se duc la Domnul și toate cu durere-I spun.
O, nu-ntrista pe îngerașii ce vin cu drag în jurul tău,
ci fă-i să cânte-ntotdeauna, că tu ești bun și nu faci rău.