[title]
Pe-a dreptei credinte carare {author: {Nicolae Moldoveanu}, {rcId: {240943}}

[sequence]
v1,v2,v3,v4,v5

[v1]
Pe-a dreptei credințe cărare,
Căderi vin, în truda urcării,
/: Dar nu e cădere mai mare,
Decât părăsirea cărării. x2 :/

[v2]
În lupta credinței divine,
Înfrângeri avem câteodată,
/: Dar nu sunt înfrângeri mai pline,
Ca lupta cea bună trădată! x2 :/

[v3]
Pe-ogorul lucrării mărețe,
Adesea sunt pierderi amare,
/: Dar pierderi de-adâncă tristețe-s
Atunci când renunți la lucrare! x2 :/

[v4]
Păcatul desparte oriunde
Viața de Cer, de credință,
/: Dar harul iertării se-ascunde,
Când tu nu mai vrei pocăință! x2 :/

[v5]
Isuse, păzește-Ți urmașii,
De-nfrângeri, căderi sau păcate,
/: Și-ndreaptă-le zilnic Tu pașii,
Pe calea credinței curate! x2 :/