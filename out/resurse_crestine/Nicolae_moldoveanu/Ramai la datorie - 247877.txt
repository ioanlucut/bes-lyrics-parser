[title]
Ramai la datorie {composer: {Nicolae Moldoveanu}, {rcId: {247877}}

[sequence]
v1,v2,v3,v4

[v1]
Rămâi la datorie,
Ne-nvins și treaz rămâi
Pe veci acolo unde
Hristos te-a pus întâi.
/: Suspinele ispitei
Să nu te facă laș,
Nu-i armă ca-nfrânarea
Când totul ți-e vrăjmaș. :/

[v2]
Aducerile-aminte
Să nu te ’moaie-urcând,
Cărările din urmă
Pe veci să le-arzi din gând.
/: Nu-ți da odihnei ochii,
Nici mâinile nu-ți da,
Cât este înc-atâta
De lucru-n preajma ta. :/

[v3]
Nu-ți părăsi ogorul,
Oricât e de uscat,
Cu lacrimi și sudoare
Fă-l rodnic și curat.
/: Sădește pomi și sapă
Fântâni pe orice căi,
Și-n urma ta lăsa-vor
Lumină pașii tăi. :/

[v4]
Vor trece și vor trece
Pe urmă ani și ani,
Și rând pe rând lăsa-vei
Învinși pe-ai tăi dușmani.
/: Și rând pe rând vedea-vei
Crescând pe urma-ți roi,
Lăstari mai ’nalți cu roade,
Ostași mai ’nalți eroi. :/