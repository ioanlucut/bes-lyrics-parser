[title]
Imi pare rau {composer: {Nicolae Moldoveanu}, {rcId: {90365}}

[sequence]
v1,v2,v3

[v1]
Îmi pare rău de tot ce-n viață
putut-am pierde în zadar,
dar după vremea mea pierdută
îmi pare rău cel mai amar.
Îmi pare rău după cuvântul
ce l-am știut și nu l-am spus,
de tot ce nu mai pot întoarce,
căci timpul meu pierdut s-a dus.

[v2]
Îmi pare rău după iubirea
ce-o datoram și n-am știut,
c-atâți din cei ce-o așteptară
s-au dus cu timpul meu pierdut.
Îmi pare rău după-mpăcarea
ce n-am căutat-o când puteam,
acum s-a dus și ea și harul
cu timpul care numai am.

[v3]
Îmi pare rău după pierzarea
atâtora din dragii mei,
nu i-am chemat de-ajuns - și-s pururea
cu timpul meu pierduți și ei.
Îmi pare rău amar, Isuse,
decât puteam și n-am făcut,
cum am să pot răspunde-odată
de timpul meu pierdut, pierdut!