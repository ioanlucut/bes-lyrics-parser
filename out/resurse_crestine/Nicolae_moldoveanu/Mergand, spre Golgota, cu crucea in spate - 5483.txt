[title]
Mergand spre golgota cu crucea in spate {composer: {Nicolae Moldoveanu}, {rcId: {5483}}

[sequence]
v1,v2,v3,v4,v5,v6,v7

[v1]
Mergând, spre Golgota, cu crucea în spate,
Cu rana de spini ce amar Îl durea,
/: El urca-nspre culme, cu-a-mele păcate,
Și sarcina lumii era foarte grea. :/

[v2]
Fugit-au cu toții din sfânta Lui față,
Căci toți cei din jurul Lui erau străini.
/: Șiroaie de sânge-L brăzdează pe față...
Pe frunte, El poart-o cunună de spini. :/

[v3]
Din câți vindecat-a, nici unul nu-i astăzi;
Fugit-au cu toții, cu toții s-au dus;
/: Dar, fără cârtire, El urca-n tăcere...
El urca... El urca... spre Golgota sus. :/

[v4]
Pe câți întâlnit-a-n a lumii pustie
El, apa vieții le-o dete în dar,
/: Iar astăzi nu-i nimenea să-I astâmpere setea -
I-au dat un burete atât de amar... :/

[v5]
Pe câți în viața, în mii de suspine,
Din lanțurile grele, i-a izbăvit!
Iar azi, ca răsplată, și mâini și picioare
Și corpul întreg în cuie-i țintuit. :/

[v6]
Așa se sfârșește a lumii salvare:
Pe culmea Golgotei, pe vârful ei, sus.
/: Prin toate acestea, ne dete iertarea
Și Cel ce ne-o dete, se cheamă Isus. :/

[v7]
Deci, tu, om ce-n lume mai stai în adormire,
Credința ta las-o să urce mai sus,
/: Să poți avea parte de ceasul răpirii
Căci Cel ce-i salvare, Se cheamă Isus! :/