[title]
A mea iubire {author: {Nicolae Moldoveanu}, {rcId: {187074}}

[sequence]
v1,c,v2,c,v3,c,v4,c

[v1]
A mea iubire Ți-o dau, Isus,
Cerească fire să-mi dai de Sus,
În curăție să mă păstrezi,
Inima Ție ți-o datorez.

[c]
Binecuvântă inima mea,
O casă sfântă să-Ți faci din ea;
Cu-a Ta iubire s-o-mpodobești,
Ca-n ea de-a pururi să locuiești!

[v2]
Mă luminează cu Fața Ta,
Și mintea trează s-o pot avea.
În umilință să propășesc,
De-a Ta Ființă, să m-alipesc!

[v3]
Cu bunătate Tu să mă-mbraci,
De-adânci păcate să mă desfaci;
Priviri senine, mereu, mereu,
Să-nalț spre Tine, Stăpânul meu.

[v4]
Cu dor fierbinte, azi pe pământ,
S-alerg nainte, spre Țelul sfânt,
Vestind în lume iubirea Ta,
Slăvitu-Ți Nume să-L pot cânta!