[title]
Pentru nimic in lume {author: {Nicolae Moldoveanu}, {rcId: {244468}}

[sequence]
v1,v2,v3

[v1]
Pentru nimic în lume nu-ți pierde trei comori:
Credința și nădejdea și dragostea dintâi,
/: Chiar dacă pentru ele ar trebui să mori,
Dă totul pân-la capăt, cu ele să rămâi. :/

[v2]
Pentru nimic în lume să nu uiți trei porunci:
Virtutea, ascultarea și-ntâiul legământ.
/: Cu cât mai mulți le calcă, cu-atât mai mult atunci
Veghează-le mai harnic, urmează-le mai sfânt. :/

[v3]
Pentru nimic în lume să nu lași trei virtuți:
Smerenia-nfrânarea și pacea în Hristos,
/: Și-atunci, cu cât trec anii, mai mulți și mai plăcuți
Cu-atâta rodul vieții va crește mai frumos. :/