[title]
Nu te framanta ca marta {author: {Nicolae Moldoveanu}, {rcId: {242555}}

[sequence]
v1,v2,v3,v4,v5

[v1]
Nu te frământa ca Marta,
Multe tu să-nfăptuiești,
Rostul vieți-i numai UNUL
Adevărul să-l găsești.
Și rămâi apoi statornic,
Cu tot sufletu-alipit,
Liniștit ca și Maria,
Lângă Domnul Preaiubit.

[v2]
Însetat după știință,
Multe-nveți azi pe pământ,
Multe prinde-a ta gândire,
Multe știi, căci multe sunt!
Dar de nu știi lucrul UNIC,
Spus de orbul vindecat,
Tu nu poți avea lumina
Harului îmbelșugat!

[v3]
Poți păzi cu sârguință,
Ca și tânărul avut,
Multe legi, porunci și jertfe,
Câte alții n-au putut,
Dar de-ți mai lipsește UNA
”
Ruperea de veacul rău,”
Tu n-ai parte niciodată,
Cu Isus în Cerul Său.

[v4]
De te lupți cu multe planuri,
De vrei multe căi s-apuci,
Uiți de UNICA Lucrare,
Și de slujba care-o duci.
Uiți s-alergi pe calea sfântă
Și uiți Ținta ce ți-a pus,
Înaintea ta curată,
Domnul nostru Sfânt Isus!

[v5]
Uiți iubirea-n simplitatea
Inimii de prunc candid,
Ce cu cheia ei descuie,
Porți ce alte legi le-nchid...
- Domnul vrea UN singur lucru:
- Prin trăire-așa să-I știi: -
”
Tu în El și El în tine,”
Contopiți pe veșnicii!