[title]
Roua binecuvantarii {composer: {Nicolae Moldoveanu}, {rcId: {5537}}

[sequence]
v1,c,v2,c,v3,c,v4,c,v5,c,v6,c

[v1]
Roua binecuvântării
Cu belșug de roade sfinte,
Peste voi să Și-o reverse
Preaputernicul Părinte!

[c]
/: Să vă-nsoțească iubirea
Ce v-a legat!
Prin ea, trăiți fericirea,
Cu-adevărat. :/

[v2]
Proaspătă și întărită
Să vă fie-oricând credința!
De vin vânturi și talazuri,
Ea v-aduce biruința.

[v3]
În unirea voastră sfântă,
Izvorâtă din iubire,
S-aveți nuntă minunată
Cu belșug de fericire!

[v4]
Odihniți-vă pe brațul
Dragostei și milei Sale
Și nimic n-o să vă-nfrângă
Viața, pe-a Lui sfântă cale.

[v5]
Veți trăi, și azi și mâine,
În iubirea cea curată,
Nezărind a ei sfârșire
Niciodată... niciodată.

[v6]
Nu priviți la voi întruna!
Ochii voștri să vă fie
Spre Acel ce poate totul,
Spre Isus ce-adânc vă știe.