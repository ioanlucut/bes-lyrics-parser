[title]
Pamant sau cer sfintit suntem {author: {Nicolae Moldoveanu}, {rcId: {242640}}

[sequence]
v1,v2,v3,v4

[v1]
Pământ sau cer sfințit suntem,
Cu-ntreagă-ne ființa,
/: Cum ni-i umblarea zi de zi,
Cum ni-e-n adânc credința. :/

[v2]
După iubirea ce-o păstrăm,
În inimile noastre,
/: Suntem de jos, de pe pământ,
Sau din ’nălțimi albastre. :/

[v3]
Și dup-al păcii dulce har,
Cunoaște-va oricine,
/: Că viața ni-i de sus, din cer,
Sau din pământ ne vine. :/

[v4]
Pământ sau cer atât suntem
Cât viața ne arată,
/: Căci nu din vorbe dovedim
O stare-adevărată. :/