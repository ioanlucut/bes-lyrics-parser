[title]
Greu e numai pana-n clipa {composer: {Nicolae Moldoveanu}, {rcId: {251866}}

[sequence]
v1,v2,v3

[v1]
Greu e numai până-n clipa
când ajungi să crezi deplin,
- dup-aceea poți să birui
orișice-ndoieli și chin.
Greu e până când nădejdea
ți-a ajuns de neclintit,
/: - după-aceea-n nicio luptă
n-ai să mai rămâi trântit. :/

[v2]
Greu e numai pân-ajunge
dragostea din tine jar,
- după-aceea toate-s cântec,
după-aceea toate-s har.
Greu e numai până-n clipa
când ajungi să știi că poți,
/: după-aceea n-ai întoarce
nici de-ar fi-mpotrivă toți. :/

[v3]
Greu e pân-la hotărâre
căci când gândul ți-ai învins,
nu-s nici piedeci netrecute,
nu-i nici țel de neatins.
Greu e numai până-n clipa
când poți să și mori, voios,
/: - dar abia de-atunci încolo
ești ostașul lui Hristos. ; /