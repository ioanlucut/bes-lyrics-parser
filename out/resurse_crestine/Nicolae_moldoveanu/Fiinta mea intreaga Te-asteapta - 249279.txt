[title]
Fiinta mea intreaga te-asteapta {composer: {Nicolae Moldoveanu}, {rcId: {249279}}

[sequence]
v1,v2,v3,v4

[v1]
Ființa mea întreagă
Te-așteaptă ca pe-un vânt,
s-o umpli dintr-odată
cu freamăt și cu cânt.
Simțirea mea așteaptă
fiorul Tău ceresc,
căci fără el Isuse,
sunt gol și lâncezesc.

[v2]
Cuvântul meu așteaptă
pecetea Ta de har,
căci fără ea Isuse
mi-e truda în zadar.
Cântarea mea așteaptă
a Tale adieri,
căci altfel n-am nici aripi,
nici flăcări, nici puteri.

[v3]
Privirea mea așteaptă
s-o-nseninezi curat,
căci fără Tine totul
mi-e trist și-ntunecat...
Dar cum mi-aprinde duhul
când vine-al Tău fior,
ce tremur mi-e-n cuvinte
când Tu ești harul lor.

[v4]
Ce dulce mi-e cântarea
când Tu ești al ei miez
ce limpede lumina,
când Tu mi-o-nseninezi.
Și-n ce trăiri slăvite
înalți ființa mea,
când Tu Te-nduri o clipă
să mi te-atingi de ea.