[title]
Cand vezi ca pasii-mi vor sa calce {composer: {Nicolae Moldoveanu}, {rcId: {248454}}

[sequence]
v1,v2,v3,v4

[v1]
Când vezi că pașii-mi vor să calce
Alături de cărarea Ta,
/: Când nu mai vreau să știu de Tine,
Tu, Doamne, ieși-naintea mea. :/

[v2]
Să nu mă lași, târât de fire,
Să fac și să trăiesc cum vreu,
/: Să-ascund în mine duh fățarnic,
Ci ieși ’naintea mea mereu. :/

[v3]
Chiar de-aș trăda cu jurăminte,
Lucrarea sfântului Tău har,
/: Tu, mii de căi ai în iubirea-Ți,
Să-mi ieși ’nainte iar și iar. :/

[v4]
Și fă-mă, Doamne, după voia-Ți,
Curatul drum din nou s-apuc,
/: Mai hotărât și mai statornic,
Oricâte jertfe-ar fi s-aduc. :/