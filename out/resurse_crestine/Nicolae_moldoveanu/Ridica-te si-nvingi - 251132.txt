[title]
Ridica-te si-nvingi {composer: {Nicolae Moldoveanu}, {rcId: {251132}}

[sequence]
v1,v2,v3

[v1]
Ridică-te și-nvingi ispita,
când sufletul ți-l trage-afund,
căci ochii sclipitori, văpaia
pierzării tale o ascund.
Ridică-te și-nvingi, prin toate
câte-ai să treci, pân-la sfârșit,
privește la Hristos, și-ntruna
ridică-te nebiruit.

[v2]
Ridică-te și-nvingi păcatul,
chiar când te-a-ncătușat și prins,
Hristos te scapă, dar întinde-ți
spre El tot sufletul, învins.
Ridică-te și-nvingi, nu plânge,
când ești căzut și dezarmat,
nu-i rău mai rău ca deznădejdea,
nici ucigaș mai blestemat.

[v3]
Ridică-te și-nvingi cât lupta
îți pare grea și răii tari,
Hristos e viu... și mai puternici
îi va-nălța pe-ai Lui stegari.
Ridică-te și-nvingi chiar singur
de-ți pare c-ai rămas luptând,
de-ai ști ce multe mii sunt frații
și câți vor mai veni-n curând!...