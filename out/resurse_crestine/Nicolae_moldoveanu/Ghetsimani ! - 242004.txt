[title]
Ghetsimani {author: {Nicolae Moldoveanu}, {rcId: {242004}}

[sequence]
v1,v2,v3,v4,v5,v6,v7

[v1]
În zi ca asta Te rugai
Cu fruntea-nsângerată,
În Ghetsimani când ispășeai
Osânda noastră toată.

[v2]
Căzuți toți fiii lui Adam
Eram sortiți pierzării,
Departe în păcat zăceam
De Fața îndurării.

[v3]
Tu Dragostea lui Dumnezeu,
Te-ai dat răscumpărare,
În locul nostru-ai dus din greu
Povara salvatoare.

[v4]
Ai vrut ca Jertfă pe Calvar,
Pe Tine a Te-aduce,
Păcatul nostru mult și-amar,
L-ai ispășit pe cruce.

[v5]
Stă mama undeva plângând
Durerea presimțită,
Își simte pieptul sângerând,
Sub rana profețită.

[v6]
Dorm ucenicii-mprăștiați,
Cu suflete-ntristate,
Și vin vrăjmașii îndrumați,
De-o viperă de frate.

[v7]
Cu firea omeneasc-ai dus
A firii noastre vină,
Mărire Ție-n veci Isus,
Iertarea Ta-i deplină!