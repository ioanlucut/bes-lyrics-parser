[title]
Am fost in multe locuri dragi {author: {Nicolae Moldoveanu}, {rcId: {83381}}

[sequence]
v1,v2,v2

[v1]
Am fost în multe locuri dragi
Și mulți mi-au zis: ”
Aici ți-e bine!”
Dar n-am răspuns, ci Te-am urmat,
Căci nicăieri nu-i ca la Tine.
Am auzit cuvinte mari
Și mulți mi-au zis ce scumpe-s: ”
Ia-le!”
Dar am tăcut și le-am lăsat,
Nu-s altele ca ale Tale.

[v2]
Am ascultat cântări de argint
Și mulți mi-au zis: ”
Sunt raiul, iată!”
Dar n-am gustat, o, cum să pot,
Când le-am simțit pe-a Tale odată?
Am cunoscut mulți mari și-aleși
Și mi s-a zis: Ia-i prieteni ție!
Dar n-am putut, ci iar m-am dus
La frații mei de pribegie.
Mi se-mbiau lumești cununi
Și mulți mi-au zis: sunt strălucite,
Dar nu le-am vrut, nu semănau
Cu-a Ta cunună, Preaiubite.
Să-mi spună toți, nu vreau, Isus,
Nimic din tot ce-mi iese-n cale,
Nimic nu mi-e mai scump, nimic,
Ca-mpărtășirea soartei Tale.