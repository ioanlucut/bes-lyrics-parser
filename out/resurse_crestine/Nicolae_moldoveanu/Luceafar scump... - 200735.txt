[title]
Luceafar scump {composer: {Nicolae Moldoveanu}, {rcId: {200735}}

[sequence]
v1,v2,v3,v4,v5

[v1]
Luceafăr scump, Isuse, de plâns ni-i fața stoarsă,
În somnul cel de moarte pământu-i adormit,
Simțim că noaptea trece, că zorii se revarsă,
Și fața ni-i întoarsă mereu spre Răsărit.
Luceafăr, Luceafăr și fața ni-i întoarsă mereu spre Răsărit.

[v2]
Răsai! Arată-Ți Fața c-o clipă mai devreme,
Răsai! Ni-i dor, Isuse, de chipul Tău cel blând.
Ni-i dor de glasu-Ți dulce pe nume să ne cheme,
Ni-i dor... Răsai Isuse, c-o clipă mai curând...
Luceafăr, Luceafăr, ni-i dor... Răsai Isuse, c-o clipă mai curând...

[v3]
Ca pruncii ce-și ridică mânuțele-amândouă,
Când mama lor se-apleacă să-i salte sus pe braț,
Noi așteptăm, Isuse, chemarea Ta cea nouă,
Și Te chemăm, Isuse, cu dor și cu nesaț.
Luceafăr, Luceafăr și Te chemăm, Isuse, cu dor și cu nesaț.

[v4]
Răsai, Luceafăr dulce, cu Fața Ta slăvită,
Căci Te-așteptăm atâția, de dorul Tău plângând,
Ni-i dor de mângâierea-Ți, de inima dorită,
Ne ia la sânu-Ți dulce, o clipă mai curând.
Luceafăr, Luceafăr, ne ia Ia sânu-Ți dulce, o clipă mai curând.

[v5]
Adu-ne dezlegarea de-a lutului zăvoare,
Și albul zbor din zorii seninei Dimineți,
Ce-ntregul Cer va umple în valuri de cântare,
Cu-atâta Fericire și-atâtea frumuseți.
Luceafăr, Luceafăr, cu-atâta fericire și-atâtea frumuseți.