[title]
In sfanta asteptare {composer: {Nicolae Moldoveanu}, {rcId: {250176}}

[sequence]
v1,v2,v3

[v1]
În sfântă așteptare
trăim, Isus, și noi,
spre clipa Ta cea mare
de har și vremuri noi.
/: Te așteptăm, o, Mire,
Te așteptăm pe nori;
Pe aripi de iubire
la Tine să ne zbori. :/

[v2]
Te așteptăm, o, Soare,
al inimilor Crin,
să vii din depărtare,
din cerul Tău divin,
/: ca să ne iei la Tine,
de-orice poveri scăpați,
din bine spre mai bine
de mâna Ta purtați. :/

[v3]
Te așteptăm, Izvorul
vieții veșnic sfânt,
cu Tine Viitorul
e numai har și cânt.
/: O, slavă, slavă Ție,
Isuse, Mire drag,
cântăm cu bucurie
al vecilor șirag. :/