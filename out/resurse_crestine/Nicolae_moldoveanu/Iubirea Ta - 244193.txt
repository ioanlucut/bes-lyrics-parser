[title]
Iubirea ta {author: {Nicolae Moldoveanu}, {rcId: {244193}}

[sequence]
v1,c,v2,c,v3,c

[v1]
Iubirea Ta m-a căutat,
Când eu eram departe,
Și brațul Tău m-a ridicat
Din fund adânc de moarte.

[c]
Îți mulțumesc, îți mulțumesc,
/: Căci dacă am vreun bine, :/
Mântuitorul meu ceresc,
E numai de la Tine.

[v2]
Și sângele Tău preasfințit
Spălatu-mi-a păcatul,
Prin el, pe veci, îndreptățit
Să fiu eu, vinovatul.

[v3]
Iar harul Tău cel necuprins
M-a dus în sfânta-Ți casă,
Și-n focul fericirii-aprins
M-a așezat la masă.