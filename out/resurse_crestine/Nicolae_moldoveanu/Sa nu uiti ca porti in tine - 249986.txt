[title]
Sa nu uiti ca porti in tine {composer: {Nicolae Moldoveanu}, {rcId: {249986}}

[sequence]
v1,v2,v3,v4

[v1]
Să nu uiți că porți în tine
eul, neagră moștenire,
ce-ți primejduiește viața
de-adevăr și de sfințire.
E cu tine pretutindeni,
și te-nvață luciferic...
De nu stai pe turn de strajă
te-nfășoară-n întuneric.

[v2]
Să nu uiți că împrejuru-ți
dă târcoale, fără tihnă,
marele vrăjmaș ce caută
să-ți răpeasc-a ta odihnă.
Tu fii treaz, cu ochii-n patru,
și-narmat cu sfinte arme
pe cei treji, nicicând vrăjmașul
n-o să poată ca să-i sfarme.

[v3]
Să nu uiți făgăduința
spusă de Mântuitorul,
că El iarăși va să vie
și c-a Lui e viitorul.
Cei care-L așteaptă astăzi,
cu iubire-nflăcărată,
fericiți primi-vor harul
veșniciei ce se-arată.

[v4]
Să nu uiți! - ci totdeauna
să-nnoiești a ta predare,
alipindu-te de Domnul,
c-o iubire și mai mare.
Căci așa tu moșteni-vei
veșnicii de fericire.
când nu uiți plinirea tainei
vieții de neprihănire.