[title]
Stapaneste-ma isuse {author: {Nicolae Moldoveanu}, {rcId: {192914}}

[sequence]
v1,c,v2,c,v3,c

[v1]
Stăpânește-mă, Isuse,
Numai Tu deplin,
Taie-mi orice legătură,
Orice lanț străin.
Și-n lumina Ta divină,
Liber de păcat,
Să mă-nchin în adevărul
Tău cel minunat.

[c]
Liber de tot ce-i firesc,
Liber de tot ce-i lumesc,
Liber de tot ce-i străin,
Liber să fiu pe deplin.
Liber, dar Ție supus,
Liber în Tine, Isus!

[v2]
Stăpânește-mi Tu voința,
Ca să merg supus,
Pe cărarea vieții, dreaptă,
Care duce-n Sus!
Și-n voința Ta curată,
Pururi să trăiesc,
Omorând în mine zilnic,
Tot ce-i pământesc!

[v3]
Stăpânește-mi Tu gândirea,
Ca să-Ți înțeleg,
Adevărul Cărții sfinte,
Să-l trăiesc întreg.
Și-n înțelepciune sfântă,
Să-Ți slujesc iubind,
Plin de Duhul Sfânt oriunde,
Viața Ta trăind.