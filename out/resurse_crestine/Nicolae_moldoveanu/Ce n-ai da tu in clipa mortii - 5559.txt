[title]
Ce n-ai da tu in clipa mortii {author: {Nicolae Moldoveanu}, {rcId: {5559}}

[sequence]
v1,v2,v3,v4,v5

[v1]
Ce n-ai da tu în clipa morții,
Să ai nădejdea ce-o am eu!
/: Să știi că orice-ar fi să fie,
Tu ești din clipa scrisă ție
Cu Dumnezeu în veșnicie,
Cu Dumnezeu, cu Dumnezeu! :/

[v2]
Ce n-ai da tu să poți odată
Întoarce vremea înapoi!
/: Zadarnic lupți ca valu-n spume!
Zadarnic strângi comori și nume!
Cu pumnii goi plecăm din lume,
Cu pumnii goi, cu pumnii goi! :/

[v3]
Ce n-ai da tu să fii ca mine
Când va veni din Cer Isus!
/: Pe când spre zările înalte
Zbura-vom toți cei scriși în Carte,
Tu vei fi dus tot mai departe,
Tu vei fi dus, tu vei fi dus! :/

[v4]
Ce n-ai da tu în clipa morții,
Să ai destinul ce-l am eu!
/: Nu-l ai să dai o lume-ntreagă!
Dar vino, inimă pribeagă!
Prin glasul meu, Isus te roagă,
Prin glasul meu, prin glasul meu! :/

[v5]
Nu vezi cum vremea se destramă
Și cât de scurt e-al vieții drum?
Curînd Isus cu glas de-aramă
Aduce bucurii sau teamă!
O, vino-acum, Isus te cheamă!
O vino-acum, o vino-acum!