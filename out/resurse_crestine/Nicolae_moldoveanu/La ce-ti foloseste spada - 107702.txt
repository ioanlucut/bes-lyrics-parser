[title]
La ce-ti foloseste spada {composer: {Nicolae Moldoveanu}, {rcId: {107702}}

[sequence]
v1,v2,v3,v4,v5

[v1]
La ce-ți folosește spada,
Când ești paznic adormit,
Când puterea și dulceața
Somnului te-au copleșit?
Domnul azi te-ntreabă,
Să-I răspunzi degrabă:
La ce-ți folosește spada,
Când de somn ești biruit?

[v2]
La ce-ți folosesc în viață
Aripi pentru ceru-ntins,
Când tu stai în colivia
Oamenilor, ce te-au prins?
Domnul azi te-ntreabă,
Să-I răspununzi degrabă:
La ce-ți folosesc în viață
Aripile, când ești prins?

[v3]
La ce-ți folosesc genunchii
Rugăciunii aplecați,
Când din calea fărdelegii
Tu nici gând n-ai să te-abați?
Domnul azi te-ntreabă
Să-I răspunzi degrabă:
La ce-ți folosește ruga
Când din lume nu te-abați?

[v4]
La ce-ți folosește forma
De evlavie și crez,
Când tu nici un pas spre Domnul
Nu silești să-naintezi?
Domnul azi te-ntreabă,
Să-I răspunzi degrabă:
La ce-ți folosește forma
De credință, când nu crezi?

[v5]
Ca să guști din fericirea
Harului mântuitor
Să nu ai nimic în tine
Din ce-i nefolositor.
Domnul azi te-ntreabă,
Să-I răspununzi degrabă:
Vrei să-L lași ca să te facă
El pe veci folositor?