[title]
S-au dus de-acuma anii {composer: {Nicolae Moldoveanu}, {rcId: {248828}}

[sequence]
v1,c,v2,c,v3,c,v4,c,v5,c,v6,c

[v1]
S-au dus de-acuma anii
de zâmbet și cântări,
venit-a vremea unei
mai rodnice-ascultări.

[c]
Trecut-au anii tineri,
de-acum tot mai frumos,
să crești spre plinătatea
staturii lui Hristos.

[v2]
Venit-a vremea unui
mai înțelept cuvânt
și-al unui mers mai vrednic,
mai rodnic și mai sfânt.

[v3]
Sfiește-te-a mai râde
și-a mai umbla oricum,
și anii și credința
îți cer de-acum alt drum.

[v4]
C-o sfântă chibzuință
mergi tot mai înțelept,
cu tot ce spui mai vrednic,
în tot ce faci mai drept.

[v5]
Cântăm copilăria,
la anii ei de-atunci,
dar plângem pe bărbații
rămași la minte prunci.

[v6]
Fiți prunci la răutate,
dar anii când vă cresc,
rod bun și ei și Domnul
vă cer si poruncesc.