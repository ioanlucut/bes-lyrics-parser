[title]
Din valea-aceasta de suspine {author: {Nicolae Moldoveanu}, {rcId: {5331}}

[sequence]
v1,c,v2,c,v3,c,v4,c,v5,c,v6,c

[v1]
Din valea-aceasta de suspine, Isuse, eu Te chem cu dor;
Când valuri mari izbesc în mine, Isuse, vino-n ajutor!

[c]
Isuse scump, în a mea barcă,
Tu să rămâi necontenit
Și-apoi, la cârma vieții mele,
să fii mereu, pân’ la sfârșit!

[v2]
Când gata sunt să cad pe cale, să fii cu mine, tot mereu!
De șchiopătez, Tu dă-mi putere și mă ridică, Domnul meu!

[v3]
Când încolțește iarăși firea, cu roada-amară pe pământ,
O, vino Tu, fă-o să moară, prin roada Duhului Tău Sfant.

[v4]
Daca-am rămas în neveghere, și-am adormit, o, Domnul meu,
Tu să nu treci pe lângă mine ci, să mă scoli din somnul greu!

[v5]
Ai spus, prin sulul Cărții Sfinte că trestia frântă, Tu n-o frângi,
Iar candela ce-aproape-i stinsă, o curățești și nu o stingi.

[v6]
Te rog să vii și-n încercare, să fii cu mine ne’ncetat!
Când nu mai pot, Tu mă-ntărește, căci Tu ești sprijin minunat.