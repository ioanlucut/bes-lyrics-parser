[title]
Opreste-te {composer: {Nicolae Moldoveanu}, {rcId: {248899}}

[sequence]
v1,c,v2,c2,v3,c3,v4,c4

[v1]
Oprește-te, o clipă,
din multa-ți alergare,
și vezi, ce nume poartă
trudita ta cărare?

[c]
Se cheamă curăția?
Sau dragostea? - la seamă
Sau poate-ntinăciunea?
Sau ura? Cum se cheamă?

[v2]
Oprește-te, o clipă;
nu-nainte! Ci cată
să vezi dacă-n lumină
cărarea ta-i scăldată.

[c2]
Oprește-te, și-ntreabă
înțelepciunea sfântă
Și-ascultă glasu-i tainic,
când multe te frământă.

[v3]
Ascultă de-adevărul
cel dătător de viață,
ascultă de virtute
și de la ea învață.

[c3]
Oprește-te! Și-ntoarce
întreaga ta ființă
din văile-ndoielii
spre munții de credință.

[v4]
Oprește-te, o clipă,
nu te grăbi spre moarte,
căci cine după aceea
de grij-o să-ți mai poarte?

[c4]
Întoarce-te la Domnul
cu dragoste te-așteaptă.
EI îți va pune pașii
pe calea Lui cea dreaptă.