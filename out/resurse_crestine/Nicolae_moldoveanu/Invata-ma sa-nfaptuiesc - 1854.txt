[title]
Invata-ma sa-nfaptuiesc {author: {Nicolae Moldoveanu}, {rcId: {1854}}

[sequence]
v1,c,v2,c,v3,c,v4,c

[v1]
Învață-mă să făptuiesc,
O, Doamne, voia Ta mereu,
Să nu pot altfel să trăiesc,
De-ar fi să piară trupul meu!

[c]
/: Voia Ta, voia Ta,
Doamne-n veci voia Ta
Să mă umple deplin
Pentru Tine, Amin! :/

[v2]
Căci voia Ta e tot ce-i bun
Și azi și mâine și în veac.
Ajută-mi ei să mă supun,
Să pot să-Ți fiu oricând pe plac!

[v3]
Tu ai, prin Duhul Tău Cel Sfânt,
Nebănuite, sfinte căi
Să mă înveți, pe-acest pământ,
Voința Ta și pașii Tăi!

[v4]
Aceasta-i rugăciunea mea;
Spre Tine necurmat o-ndrept,
Și-n orice-mprejurare grea,
Să-mi ardă voia Ta în piept!