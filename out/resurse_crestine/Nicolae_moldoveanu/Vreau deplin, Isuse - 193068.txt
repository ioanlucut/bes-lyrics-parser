[title]
Vreau deplin isuse {composer: {Nicolae Moldoveanu}, {rcId: {193068}}

[sequence]
v1,v2,v3,v4

[v1]
Vreau deplin, Isuse, Doamne,
să-Ți închin a mea trăire,
în credința cea sfințită,
ce lucrează prin Iubire.
Altfel nu-i adevărată,
nu-i credința cea din Tine,
care-aduce mântuirea
și Sfințitu-Ți chip în mine.

[v2]
Vreau să-Ți dau apoi iubirea
într-o dulce-nflăcărare,
însă-acea iubire-adâncă,
ce se-arată-n ascultare.
Altfel nu-i adevărată,
nu-i iubirea cea din Tine,
care-aduce duhul Jertfei
și sfințitu-Ți Foc în mine.

[v3]
Și vreau ca să-Ți dau de-a pururi
ascultarea mea curată,
dovedită clar în viața
cea de sine lepădată.
Altfel nu-i adevărată,
nu e cea cu Duh din Tine,
care-aduce roduri sfinte
și sfințitu-Ți fel în mine.

[v4]
Mulțumesc, că-n haru-Ți veșnic
Tu lucrezi și-mi dai întruna
tot ce-mi trebuie vieții
spre sfințire totdeauna.
Ca să fie adevărată
toată-a mea trăire-n Tine,
ca să-Ți placă și de-a pururi
să Te bucuri Tu de mine.