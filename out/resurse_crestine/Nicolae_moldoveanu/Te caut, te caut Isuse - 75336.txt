[title]
Te caut te caut isuse {author: {Nicolae Moldoveanu}, {rcId: {75336}}

[sequence]
v1,v2,v3,v4

[v1]
Te caut, Te caut, Isuse
Din zori în amurg,
Cu doruri ce curg,
Spre Tine în valuri nespuse.
Ca apa de munte în clocot,
Ca ploaia de vară în ropot,
Ca zborul soliei de clopot.
Așa eu Te caut Isuse!

[v2]
Cu râvnă mai vie, mai caldă,
Întruna Te cat,
Deși Te-am aflat
Și sufletu-n Tine se scaldă.
Cum floarea-nsetează de soare,
Cum cerbul dorește izvoare
Așa este-a mea căutare,
Mereu mai curată, mai caldă.

[v3]
Cu cât eu Te caut pe Tine,
Cu-atâta mai mult
Doresc să-Ți ascult
Chemările Tale divine.
Și cine-ar putea vreodată
Cuprinde Ființa Ta toată
În taine de soare-mbrăcată?
De-aceea Te caut pe Tine.

[v4]
În Tine-mi găsesc liniștire -
Și sufletul meu
Primește mereu
Comori de-adevăr și iubire!.
Te caut, Izvor al cântării,
Lumină în noaptea-ntristării,
Doresc frământarea căutării,
Că-n ea-i doar a mea liniștire.