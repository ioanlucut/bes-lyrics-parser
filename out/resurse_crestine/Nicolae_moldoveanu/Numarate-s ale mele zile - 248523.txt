[title]
Numarate-s ale mele zile {composer: {Nicolae Moldoveanu}, {rcId: {248523}}

[sequence]
v1,v2,v3

[v1]
Numărate-s ale mele
Zile câte-am rânduite,
Câte vitrege și grele,
Câte dulci și liniștite.
Câte triste și amare,
Câte libere și sfinte,
Câte-n zâmbet și-n cântare,
Câte-n lacrima fierbinte,
Câte printre frați la masă,
Câte prin străinătate,
Câte dus și câte-acasă,
Numărate-s toate, toate!

[v2]
Numărați mi-s pașii-n viață
Și mi-s urmele știute,
Câte-mi sunt făcute-n față,
Câte-s în ascuns făcute.
Câte-s merse-n curăție,
Câte-s în păcat umblate,
Câte-s nevinovăție,
Câte-s pofte necurate,
Câte-s după Domnul duse,
Câte-s celui rău vândute,
Câte se sfințesc sau nu se.
Toate, toate-mi sunt știute.

[v3]
Tu ce știi a mele zile,
Toate câte-am numărate,
Binecuvintează-mi-le,
Scrise-n cartea vieții toate.
/: Tu Cel care-mi numeri pașii,
Ș-mi știi urmele preabine,
Luminează-mi-i, urmașii
Să mi-i ducă pân-la Tine. :/