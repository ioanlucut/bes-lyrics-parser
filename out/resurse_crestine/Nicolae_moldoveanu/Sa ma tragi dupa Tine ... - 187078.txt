[title]
Sa ma tragi dupa tine {author: {Nicolae Moldoveanu}, {rcId: {187078}}

[sequence]
v1,c,v2,c,v3,c,v4,c,v5,c,v6,c,v7,c

[v1]
Când nu mai am putere,
Să merg pe sfânta-Ți cale,
Tu să mă tragi Isuse,
Pe urma urmei Tale.

[c]
Să mă tragi, să mă tragi după Tine,
Să mă tragi, o, Isuse mereu,
Să mă tragi, să mă tragi după Tine,
Să mă tragi, chiar și când nu vreau eu.

[v2]
Când focul suferinței
Îmi seac-a mea răbdare,
Tu să mă tragi Isuse,
Spre Tine cu-ndurare.

[v3]
Când moartă mi-e dorința
de dulcea Ta povață,
Tu să mă tragi spre Tine,
Și iar să-mi dai viață.

[v4]
Când duhul îndoielii
Îmi macină ființa,
Tu să mă tragi spre Tine
Și să-mi mărești credința.

[v5]
Să nu mă lași Stăpâne
În mlaștina căderii,
Ci să mă tragi spre Tine,
Izvorul mângâierii...

[v6]
Căci numai Tu-mi știi starea,
Tu mă cunoști mai bine,
Chiar peste-a mea voință,
Tu să mă tragi spre Tine.

[v7]
Și-n alipirea dulce,
La sânu-ți de iubire,
S-atrag pe toți, Isuse,
C-aici e mântuire.