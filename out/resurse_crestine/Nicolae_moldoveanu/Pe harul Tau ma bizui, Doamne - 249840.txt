[title]
Pe harul tau ma bizui doamne {composer: {Nicolae Moldoveanu}, {rcId: {249840}}

[sequence]
v1,v2,v3,v4,v5,v6

[v1]
Pe harul Tău mă bizui, Doamne,
în orice timp și-n orice fel,
căci tot ce am și tot ce-mi dărui
e-al Tău - și-mi dai numai prin el!

[v2]
Prin har Tu m-ai adus la viață,
prin har din nou m-ai zămislit,
prin har mă-mpodobești cu roadă
și-mi torni curaj nebiruit.

[v3]
Prin har desăvârșești în mine
frumsețea chipului Tău sfânt,
prin har mă-nalți din treaptă-n treaptă
spre-al cerului așezământ.

[v4]
Prin har mă chemi să fac lucrare
pe-al adevărului ogor,
prin har mă umpli cu lumina
din fericitul Viitor.

[v5]
Prin har am totul pe vecie,
pe Tine-ntreg mai luminos,
iar harul mi l-ai dat prin Fiul,
prin Preaiubitul Tău Hristos.

[v6]
A Ta să fie toată slava
și cinstea fără de hotar.
o, Dumnezeule Cel Veșnic,
ce ești, erai și fi-vei HAR!