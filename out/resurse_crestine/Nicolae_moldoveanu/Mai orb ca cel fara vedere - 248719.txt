[title]
Mai orb ca cel fara vedere {composer: {Nicolae Moldoveanu}, {rcId: {248719}}

[sequence]
v1,c,v2,c,v3,c,v4,c,v5,c

[v1]
Mai orb ca cel fără vedere,
E omul cel fără de minte,
/: Mai mut cel fără rugăciune
Ca mutul cel fără cuvinte. :/

[c]
Dumnezeule, ai milă
De-orice om în stare rea
/: Dăruiește-Ți mântuirea
Celor care-s fără ea. :/

[v2]
Mai rău e cel zgârcit și lacom,
Ca cel în lanțuri și zăvoare,
/: Păcatu-n care te-nchizi singur
E cea mai crâncenă-nchisoare. :/

[v3]
Mai ciung ca cel fără de mână
E omul fără dărnicie,
/: Căci lipsa milei pentru alții
E cea mai tristă sărăcie. :/

[v4]
Mai chinuit e-acel ce are
O conștiință-mpovărată,
/: Decât cel slăbănog trupește
Ce se târăște viața toată. :/

[v5]
Mai fericit cel ce pe Domnul
Mântuitor și Scut Îl are,
/: Decât cel ce-ar putea să aibă,
întregul aur de sub soare. :/