[title]
Cu ce ramai din toate {composer: {Nicolae Moldoveanu}, {rcId: {248954}}

[sequence]
v1,v2,v3,v4

[v1]
Cu ce rămâi din toate
spre câte-n lume-alergi?
Cu tine-n veșnicie
ce ai să duci când mergi?
Cu ce rămâi din banii
pe care-i strângi zgârcit,
/: când moartea o să-ntrebe
tu pentru ce-ai trăit? :/

[v2]
Cu ce rămâi din câte
podoabe cauți să-mbraci,
când alții n-au nici zdrențe
și tremură săraci?
Cu ce rămâi din slava
deșartă ce ți-ai strâns,
/: când o să vină focul
cu scrâșnet și cu plâns? :/

[v3]
Cu ce rămâi din câtă
grăsime-mpovărezi,
sau din frumsețea care
mereu ți-o subțiezi?
Cu ce rămâi în urma
cumplitului pârjol,
/: când toate-arzând, pleca-vei
sărac, nebun și gol? :/

[v4]
Când Domnul o să vină
cu slavă sau cu munci,
când tot ce-ai azi pieri-va
cu ce rămâi atunci?
Cu ce rămâi în urma
cumplitului pârjol,
/: când toate-arzând, pleca-vei
sărac, nebun și gol? :/