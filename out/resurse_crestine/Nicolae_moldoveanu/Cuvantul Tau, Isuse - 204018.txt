[title]
Cuvantul tau isuse {author: {Nicolae Moldoveanu}, {rcId: {204018}}

[sequence]
v1,v2,v3

[v1]
Cuvântul Tău, Isuse, azi iarăși ne-a grăit,
Și tainica-Ți putere adânc ne-a zguduit.
Trezi-tu-ne-a în inimi, din nou al Tău fior
Și-n sufletele noastre, un foc aprins de dor.

[v2]
Lumina Ta, cea sfântă, ne-a arătat pe noi,
Cât suntem de nevrednici, de reci, și stinși, și goi
Și te-a arătat pe Tine, apoi, iubit Isus,
Cât ești de bun, de tare și ce har ne-ai adus.

[v3]
O, Tu, Isuse, Doamne, ești nesecat izvor,
Cuvântul Tău e veșnic putere și-ajutor.
Ajută-ne în totul să-L credem și trăim,
Pe Tine cu viața să Te mărturisim.