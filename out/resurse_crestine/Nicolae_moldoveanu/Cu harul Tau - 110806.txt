[title]
Cu harul tau {author: {Nicolae Moldoveanu}, {rcId: {110806}}

[sequence]
v1,c,v2,c,v3,c,v4,c

[v1]
Cu harul Tău mă-nviorezi,
Iubitul meu Mântuitor,
Și calea mea mi-o-nseninezi,
De câte ori Te chem cu dor.

[c]
Cu dor mai plin,
La Tine vin,
Vreau să Te-ascult,
Isus, mai mult.
În harul Tău să mă cuprinzi,
Și-n Tine-ntreg să mă ascunzi.

[v2]
Aripi de foc îmi dai mereu,
Să zbor mai sus, să ard ce-i rău,
Desăvârșit s-arăt ce-s eu,
Prin jertfa Ta, prin harul Tău.

[v3]
Cununi de sori, cununi de har,
Așezi mereu pe fruntea mea,
Când cred smerit, când nu-n zadar,
Cunosc preasfântă voia Ta.

[v4]
Mă-nchin adânc, mă-nchin supus,
’naintea Ta preafericit,
Mântuitorul meu Isus,
Căci m-ai ales și m-ai primit!