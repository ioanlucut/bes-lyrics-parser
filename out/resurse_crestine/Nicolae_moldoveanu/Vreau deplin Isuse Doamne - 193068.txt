[title]
Vreau deplin isuse doamne {composer: {Nicolae Moldoveanu}, {rcId: {193068}}

[sequence]
v1,c,v2,c2,v3,c3,v4,c4

[v1]
Vreau deplin Isuse Doamne
să-Ți închin a mea trăire,
în credința cea sfințită
ce lucrează prin Iubire.

[c]
Altfel nu-i adevărată,
nu-i credința cea din Tine,
care-aduce Mântuirea
și Sfințitu-Ți Chip în mine.

[v2]
Vreau să-Ți dau apoi iubirea
într-o dulce-nflăcărare,
însă-acea iubire adâncă,
ce se-arată-n ascultare.

[c2]
Altfel nu-i adevărată,
nu-i Iubirea cea din Tine,
care-aduce Duhul Jertfei
și Sfințitu-Ți Foc în mine.

[v3]
Și vreau ca să-Ți dau de-a pururi
ascultarea mea curată,
dovedită doar în viața
cea de sine lepădată.

[c3]
Altfel nu-i adevărată,
nu e cea cu Duh din Tine,
care-aduce roduri sfinte
și Sfințitu-Ți fel în mine.

[v4]
Mulțumesc că-n haru-Ți veșnic
Tu lucrezi și-mi dai întruna,
tot ce-mi trebuie vieții
spre sfințire totdeauna.

[c4]
/: Ca să fie adevărată
toată-a mea trăire-n Tine,
ca să-Ți placă și de-a pururi
să Te bucuri Tu de mine. :/