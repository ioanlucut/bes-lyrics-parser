[title]
Cand toate caile ti-s incalcite {composer: {Nicolae Moldoveanu}, {rcId: {248090}}

[sequence]
v1,v2,v3

[v1]
Când toate căile ți-s încâlcite
Când nu mai știi ce-i drept din câte-ai spus,
Când planurile-ți zac în praf zdrobite,
Încrezător privește la Isus!
Când viața ta e-ajunsă la răscruce,
Când întuneric peste tot s-a pus,
Ia soarele drept ghid - el te va duce,
La Soarele Dreptății - Ia Isus!

[v2]
Când glasuri multe-ți vor tăia urechea,
Când adevăru-ți pare-a fi răpus,
Când toți te-or părăsi - să-ți cauți perechea Punându-ți mâna-n mâna lui Isus!
Când ploaia de săgeți mai crunt se-ndreaptă,
Spre turnu-n care-ncrederea te-a dus,
Tu liniștit și răbdător așteaptă,
Deplina biruință prin Isus!

[v3]
Când valuri mari în duh ți se ridică,
Și-n stări de îndoială ești adus,
Nu te lăsa robit și-nfrânt de frică,
Ci-așa cum poți, privește la lsus!
Căci peste toate, EI împărățește;
Puterea Lui și haru-I de nespus,
Ca nimeni de pe lume te iubește
Și te ajută - căci așa-I Isus!