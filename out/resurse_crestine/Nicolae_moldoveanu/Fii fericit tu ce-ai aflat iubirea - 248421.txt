[title]
Fii fericit tu ce-ai aflat iubirea {composer: {Nicolae Moldoveanu}, {rcId: {248421}}

[sequence]
v1,v2,v3,v4

[v1]
Fii fericit tu ce-ai aflat iubirea,
Prin ea, tu adevărul l-ai aflat;
/: Nu-ți mai roti jur împrejur privirea,
Să-ți spună alții că-i adevărat. :/

[v2]
Fii liniștit tu ce-ai aflat iubirea,
Oricâți ți-ar mai pricinui necaz;
/: Iubirea doar, o, ea e mântuirea
Spre care harul ne conduce az’. :/

[v3]
Fii odihnit tu ce-ai aflat iubirea,
La ținta fericită ai ajuns,
/: Tu ai pătruns în Cel ce-l Nemurirea,
În Viul Dumnezeu tu ai pătruns. :/

[v4]
Iubirea-i binecuvântata taină,
Ce curge din vecii spre veșnicii,
/: Cu dulcea și-ndumnezeita-i haină,
Îmbracă pentru veci pe-ai ei copii. :/