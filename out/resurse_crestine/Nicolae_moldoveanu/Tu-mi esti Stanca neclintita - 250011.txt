[title]
Tu-mi esti stanca neclintita {composer: {Nicolae Moldoveanu}, {rcId: {250011}}

[sequence]
v1,v2,v3

[v1]
Tu-mi ești Stânca neclintită,
Tu-mi ești Pacea-nveșnicită,
Tu, Isus, Tu, Isus!
Bată vânturile, bată,
urle marea-nspumegată,
să-și ridice valuri cât mai sus,
/: dar eu știu că niciodată
să mă-nfrângă n-o să poată,
căci credința mea în Tine-am pus! :/

[v2]
Tu-mi ești veșnica Lumină,
Tu ești dulcea mea Odihnă,
Tu, Isus, Tu, Isus!
Fie cât de neagră noapte,
cu-nspăimântătoare șoapte,
și primejdii grele de nespus,
/: dar eu știu: în nici o parte
cel vrăjmaș n-o să mă poarte,
căci nădejdea mea în Tine-am pus! :/

[v3]
Tu-mi ești sfântă Bucurie,
Tu-mi ești TOTUL pe vecie, Tu, Isus, Tu, Isus!
Astăzi merg pe-a crucii cale,
prin a lumii-amară vale,
și prin stări de umilință dus,
/: dar eu știu că vine, vine
fericitul veșnic Mâine,
căci iubirea mea în Tine-am pus! :/