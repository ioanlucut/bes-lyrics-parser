[title]
Pot sa treaca multi pe-alaturi {composer: {Nicolae Moldoveanu}, {rcId: {248881}}

[sequence]
v1,c,v2,c2,v3,c3

[v1]
Pot să treacă mulți pe-alături
și nici seamă să nu-Ți țină,
pentru mine ești Isuse
scumpa inimii lumină.

[c]
Pot Cuvântul să Ți-l calce,
câți vor vrea și nici să-i doară
pentru mine el rămâne
scumpa inimii comoară.

[v2]
Pot la fiii Tăi să caute
mulți cu silă și cu ură,
eu privesc la ei cu toată
scumpa inimii căldură.

[c2]
Pot să-Ți lepede-a Ta cruce,
mulți nebuni dup-a lor vrere,
pentru mine ea rămâne
scumpa inimii putere.

[v3]
Pot să-Ți calce-nvățătura,
pot să-Ți lepede-al Tău Nume
și-a Ta cale pentru mine
ele-s tot ce-i scump pe lume.

[c3]
Și cu cât fricoși se lasă
mulți din cei aleși ’nainte,
eu le-aș arde tot mai ’naltă
jertfa dăruirii sfinte.