[title]
In zadar e cerul sus {composer: {Nicolae Moldoveanu}, {rcId: {248825}}

[sequence]
v1,v2,v3,v4

[v1]
În zadar e cerul sus,
pentru ochii care nu-s;
în zadar e largul tot,
pentru pașii ce nu pot.
În zadar e nehotar,
pentru duhul fără har.
- Alții aur sfânt culeg,
ei primesc și nu-nțeleg.

[v2]
Dar spre cel duhovnicesc
toate sunt cuvânt ceresc.
Curăției lui s-arat’
limpezimi nemăsurat.
Rugăciunii-i vin și-i vin
revărsările divin
și sfințenia-i veșmânt
pentru câte nici nu sunt.

[v3]
E Biserica-n Hristos
cum e ceru-n ape jos,
veșnicia e-n Acum
cum e nesfârșirea-n drum.
Slava cerului e sus,
Dumnezeul-Om, Isus,
și-a pământului mereu
este omul - Dumnezeu.

[v4]
Dar Hristos nu-i sus sau jos
cum e-n duhul credincios,
nici lumina-n soare nu-i
cum e înăuntrul lui,
când privirile-l desprind,
dinăuntru strălucind,
de nu-i cer de nici un fel,
între Dumnezeu și el.