[title]
Proverbe :- {composer: {Nicolae Moldoveanu}, {rcId: {251417}}

[sequence]
v1,v2,v3,v4,v5

[v1]
V22. Domnul m-a făcut pe mine mai ’nainte decât toate,
înaintea celor care mai întâi au fost lucrate.
V23. Mai ’nainte de-nceputuri eu am fost, din veșnicie,
până nici n-a fost a lumii așezată temelie.
V24. Eu am fost născut-atuncea când adâncul n-a fost încă,
nici izvoarele-ncărcate cu belșug de apă-adâncă.

[v2]
V25. Mai ’nainte-am fost făcută ca a munților tărie,
mai ’nainte de-a fi dealuri sau întinderi de câmpie.
V26. Până nici era pământul, nici câmpii cu-ntinderi - roată,
până n-a fost nici fărâma cea dintâi a lumii dată.
V27. Eu, când întocmit-a Domnul cerurile-am fost de față,
când a tras El prima zare pe-adâncimea cea măreață...

[v3]
V28. Când a pironit El norii sus, pe-ntinderi fără zare,
și când au țâșnit puternic ale adâncului izvoare,
V29. Când a pus hotare mării, poruncind să nu le treacă,
când pământului în lume temelii stătea să-i facă,
V30. Eu eram cu El la lucru, al Lui Meșter, desfătându-L
ne-ncetat vibrând ’nainte-I veșnicii de ani a-rândul.

[v4]
V31. Irizând * pe rotocolul lumii Lui de pace plină,
îmi găseam plăcerea-n fiii oamenilor fără vină.
V32. Și-acum fiii mei, pe mine ascultați-mă... sub soare,
fericiți sunt numai cei ce îmi păzesc a mea cărare.
V33. Ascultați învățătura ce-nțelepți vă poate face,
și nu-mi lepădați povața ce vă poate-aduce pace.

[v5]
V34. Fericit e omul care mă ascultă și veghează,
care-ntruna-mi stă la poartă și la pragul ușii pază.
V35. Căci acel ce mă găsește află viața-n bucurie,
căpătând bunăvoința Domnului pe veșnicie.
V36. Dar cel ce-mi păcătuiește lui își face vătămare,
toți câți mă urăsc pe mine, merg la moarte și pierzare.