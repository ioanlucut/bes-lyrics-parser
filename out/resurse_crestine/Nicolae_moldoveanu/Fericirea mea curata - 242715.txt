[title]
Fericirea mea curata {author: {Nicolae Moldoveanu}, {rcId: {242715}}

[sequence]
v1,v2,v3

[v1]
Fericirea mea curată,
Dumnezeul meu,
E să-mi am apropiată
Inima mereu,
De Ființa Ta slăvită,
Univers de jar
Ca să fie mistuită
Pe-al iubirii-altar.

[v2]
Să Te pot adânc pătrunde
Ca să-Ți înțeleg
Strălucirea care-ascunde
Adevăru-ntreg!
Treptele luminii Tale
zilnic să le sui,
Pe Cărarea de petale
Albe-a-Harului.

[v3]
Ca Lucrarea mântuirii
Să sporeasc-apoi
Roadele desăvârșirii
Vieții celei noi.
Fericirea mea curată,
Dumnezeul meu,
Este inima-mi predată
Dragostei mereu!