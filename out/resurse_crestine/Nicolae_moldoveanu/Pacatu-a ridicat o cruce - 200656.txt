[title]
Pacatu-a ridicat o cruce {composer: {Nicolae Moldoveanu}, {rcId: {200656}}

[sequence]
v1,c,v2,c,v3,c,v4,c

[v1]
Păcatu-a ridicat o cruce,
Ca’ntins pe ea să fiu doar eu!
Dar în iubirea Ta, Isuse,
Te-ai răstignit în locul meu.

[c]
Isuse’n locul meu ai suferit,
Isuse’n locul meu Tu ai murit!
Prin jertfa Ta mi-ai dat, mi-ai dat, deplin,
Al mântuirii har divin!

[v2]
Păcatu-a făurit o cruce,
Să’ndur pe ea blestemul greu!
Dar Tu făcutu-Te-ai Isuse,
Blestem adânc în locul meu.

[v3]
Păcatu-a zămislit o cruce,
Să-i sorb amarul ei mereu!
Dar Tu sorbit-ai tot paharul,
Isuse scump, în locul meu.

[v4]
Îți mulțumesc adânc, Isuse,
Că slava Ta de Dumnezeu!
Ți-ai umilit-o pentru mine,
Și-ai dus Tu crucea’n locul meu.