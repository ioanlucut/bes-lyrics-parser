[title]
Sa iau cat mai putin {author: {Nicolae Moldoveanu}, {rcId: {244177}}

[sequence]
v1,v2,v3,v4,v5

[v1]
Să iau cât mai puțin din toate,
Să dau cât pot mai mult mereu,
/: Să-mi strâng comorile curate,
Umblând smerit cu Dumnezeu. :/

[v2]
Să dorm cât mai puțin din viață
Și să muncesc cât pot mai mult
/: Păstrând din tot ce mă învață
Puțin să spun și mult s-ascult. :/

[v3]
S-acopăr cât mai mult la alții,
La mine să n-ascund nimic,
/: Mereu mai ’nalți privindu-mi frații
Mereu pe mine tot mai mic. :/

[v4]
Să-mi uit spre alții orice bine,
Să-mi uit spre mine orice rău,
/: Să caut - uitându-mă pe mine -
De-aproapelui folosul său. :/

[v5]
O, de-aș putea așa prin lume
Să trec smerit și credincios,
/: Atunci m-aș vrednici de-un nume
De ucenic al lui Hristos. :/