[title]
Prezenta ta {author: {Nicolae Moldoveanu}, {rcId: {246307}}

[sequence]
v1,c,v2,c,v3,c,v4,c,v5,c,v6,c

[v1]
Prezența Ta m-a fericit,
În orice loc, de orice dată,
Cât aș fi fost de părăsit,
Ea mi-a umplut ființa toată.

[c]
Prezența Ta-i, Isus iubit,
Tot ce-am mai sfânt și mai dorit,
/: ”
Prezența Ta-i tot ce-aș mai vrea
Să-mi umple veșnicia mea. :/

[v2]
Prezența Ta m-a mângâiat
În orișice zdrobiri gemute,
Când Te-am simțit m-am înălțat
Pân-la-ndrăzniri nemaicrezute.

[v3]
Prezența Ta m-a răsplătit
De orice pierdere-ndurată;
Sărac eram, dar m-am simțit
Mai fericit ca lumea toată.

[v4]
Prezența Ta m-a-mbărbătat
Prin luptele îndelungate,
Prezența Ta mi-a-nfiorat
Cântările înlăcrimate.

[v5]
Prezența Ta mi-a liniștit
Atâtea valuri și furtune,
Și-atâtea nopți mi le-a-nsorit,
Schimbându-mi-le-n rugăciune.

[v6]
Prezența Ta mi-e tot ce-aș vrea,
Nu rai, nu cer, nu orice fie,
Să Ți-o cuprind, cuprins in ea,
Stăpân și rob pe veșnicie.