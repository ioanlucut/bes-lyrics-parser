[title]
Trairea mea si inchinarea {author: {Nicolae Moldoveanu}, {rcId: {224317}}

[sequence]
v1,c,v2,c,v3,c

[v1]
Trăirea mea și închinarea
Să fie-n duh și-n adevăr
Așa să-Ți săvârșesc lucrarea,
Părinte - de la tălpi la păr!

[c]
Preasfinte Dumnezeu,
Ajută-mă mereu,
/: Să-mi fie-așa cum Tu îmi vrei
Trăirea-n adâncimea ei! :/

[v2]
Să nu trudesc numai în minte
Să am învățătura Ta,
Ci să m-ajuți s-o am fierbinte
În inimă și-n duh așa!

[v3]
Aceasta-mi este rugăciunea!
E scurtă, prinsă-ntr-un cuvânt:
Înțelepciunea-nțelepciunea,
Hristosul Tău, în mine sfânt!