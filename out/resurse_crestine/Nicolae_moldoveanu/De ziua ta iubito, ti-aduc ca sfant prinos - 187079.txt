[title]
De ziua ta iubito ti-aduc ca sfant prinos {author: {Nicolae Moldoveanu}, {rcId: {187079}}

[sequence]
v1,c,v2,c2,v3,c3,v4,c4,v5,c5

[v1]
De ziua ta iubito,
Și-aduc ca sfânt prinos,
Iubirea mea fierbinte
Și-adâncă în Hristos!

[c]
Căci nu-i nimic pe lume
Mai sfânt și mai curat,
Ca dragostea duioasă,
Ce viața ne-a legat.

[v2]
Și inimile noastre
Topite-n foc divin,
Să nu mai fie două,
Ci una pe deplin!

[c2]
Doresc ca-n drumul vieții
Să calci cu pas supus,
Și inimă smerită
Pe urma lui Isus!

[v3]
Să fii ca și Maria,
Cu sufletu-n văpăi,
Să-i sorbi cu drag Cuvântul
Cu ochii-n ochii Săi!

[c3]
Potirul de iubire,
Cu mir de nard curat,
Pe sfintele-I picioare,
Să-l torni neîncetat!

[v4]
Ca sfânta Lui mireasmă
Și harul luminos,
S-atragă pe-orice suflet
Deplin lângă Hristos!

[c4]
Te binecuvinteze
Isus cu sfântu-I dar,
Să-ți fie viața dar,
De adevăr și har!

[v5]
În haine de lumină
Spălate-n Sânge sfânt,
Să umbli totdeauna
Pe-acest străin pământ.

[c5]
Ca la sfârșitul vieții
Să poți primi deplin,
Cununa răsplătirii
Cu cerul ei senin!