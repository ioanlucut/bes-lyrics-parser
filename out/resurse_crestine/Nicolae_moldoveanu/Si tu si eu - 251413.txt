[title]
Si tu si eu {composer: {Nicolae Moldoveanu}, {rcId: {251413}}

[sequence]
v1,v2,v3

[v1]
Și tu și eu am fost greșiți,
nu-i nimenea fără de vină,
și eu și tu suntem chemați
din întuneric spre lumină.
Și tu și eu am fost căzuți
în slăbiciune și-n păcate,
și eu și tu răscumpărați
prin Jertfa Crucii-nsângerate.

[v2]
Și tu și eu avem un timp
de pocăință și-ndreptare,
Și eu și tu de n-ascultăm,
vom merge-n moarte și-n pierzare.
Și tu și eu de nu privim
la Jertfa Crucii-nsângerate,
Și eu și tu pe veci pierim
sub greul multelor păcate.

[v3]
Și tu și eu numa-n Hristos
avem iertare și nădejde,
și eu și tu să ne grăbim,
căci ziua noastră și sfârșește.
Și tu și eu să-ntoarcem azi
plângând cu lacrime amare,
și eu și tu și toți cu noi
numa-n Hristos avem scăpare.