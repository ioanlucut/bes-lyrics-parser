[title]
Lucrarea harului {author: {Nicolae Moldoveanu}, {rcId: {186421}}

[sequence]
v1,c,v2,c,v3,c,v4,c,v5,c

[v1]
Lucrarea Harului slăvit
E limpede lumină,
E viața-n Domnul Preamărit,
E pacea lui divină!

[c]
Ferice dacă-n viața ta,
Și-a început Lucrarea Dumnezeu,
Că-n Harul și iubirea Sa,
O va desăvârși mereu!

[v2]
Lucrarea Harului nespus
E zilnică-noire,
E taina nașterii de Sus,
E creșterea-n sfințire!

[v3]
Lucrarea Harului preasfânt
E pricina cântării,
E-ndemn, putere și avânt
Spre Cerul îndurării!

[v4]
Lucrarea Harului ceresc
E-adâncă umilință
Prin ea virtuțile-nfloresc
Și ea dă biruință

[v5]
Lucrarea Harului curat
E sfântă curăție,
E Cerul binecuvântat,
E-ntreaga Veșnicie.