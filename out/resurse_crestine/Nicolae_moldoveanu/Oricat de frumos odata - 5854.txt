[title]
Oricat de frumos odata {author: {Nicolae Moldoveanu}, {rcId: {5854}}

[sequence]
v1,v2,v3,v4

[v1]
Oricât de frumos odată, orice drum ți-ajunge greu,
Numai căile iubirii le-ai umbla cu drag mereu...
Oricât de plăcute-odată, toate cântecele tac,
Numai cântecul iubirii l-ai cânta cu drag în veac.

[v2]
Cât de buni să-ți fie anii, toți ți-i uiți nedezgropați,
Numai anii dați iubirii pentru veci ți-s neuitați.
Cât de tari, se rup odată orice legături se fac,
Numai ce-a legat iubirea nu se poate rupe-n veac.

[v3]
Orice lacrimă fierbinte se mai uscă uneori,
Numai lacrima iubirii nu se uscă până mori.
Orice rană se închide, mai târziu sau mai curând,
Numai rănile iubirii nu se vindecă nicicând.

[v4]
Orice soț și orice frate, pot călca ce-au spus plângând
Numai Domnul și iubirea nu se pot schimba nicicând.
Doamne, orișice pe lume, pot să las și să jertfesc,
Numai fără-a Ta iubire nici să mor nici, să trăiesc.