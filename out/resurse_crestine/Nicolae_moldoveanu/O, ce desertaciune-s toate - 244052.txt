[title]
O ce desertaciune-s toate {composer: {Nicolae Moldoveanu}, {rcId: {244052}}

[sequence]
v1,v2,v3

[v1]
O, ce deșertăciune-s toate
Ce după moarte nu rămân,
A lor cuprinderi vinovate
Vor arde ca o gheață-n sân.
Părere și-amăgire-s toate,
Ce vezi cu ochii cei de lut,
Din lupta lumii zbuciumate,
Te duci tot gol cum te-ai născut.

[v2]
Ce goană după vânt sunt toate,
Necontenitele-alergări,
Tot ce cuprinzi sunt necurmate
Prilejuri de îndurerări.
De câte-ți legi iubirea, toate
Plecând, zdrobesc adâncul tău
Chiar ce-ai mai drag pe lume poate
Să-ți facă cel mai mare rău.

[v3]
O, dacă vezi ce vis sunt toate
Și ce deșertăciune-acum
Dezleagă-te de tot ce poate
S-ajungă-n orice clipă scrum.
Și caută mai presus de toate
Avutul cel mai prețios,
Izvorul vieții nesecate
Comoara veșnică: Hristos.