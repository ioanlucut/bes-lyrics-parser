[title]
O dalta e cuvantul {composer: {Nicolae Moldoveanu}, {rcId: {251144}}

[sequence]
v1,c,v2,c,v3,c

[v1]
O daltă e Cuvântul,
iar inima-i o stâncă,
de mii de ori lovește
și tot nu cade încă.
Ci numa-nțelepciunea
iubirii e în stare
să poată pân-la urmă
ca stânca s-o doboare.

[c]
O, fiecare suflet
cu altul nu-i la fel,
nimic decât iubirea
n-ajunge pân-la el.

[v2]
Un plug este Cuvântul
iar inima-i o glie,
de mii de ori o ară
și ea-i mereu pustie.
Ci numai asudarea
iubirii izbutește
să scoată rod de unde
în veac nimic n-ar crește.

[v3]
O sabie-i Cuvântul,
iar inima-i cetate,
de mii de ori împunge
și-adesea n-o străbate.
Ci numai stăruința
iubirii dac-ajunge,
ades cu ani de lacrimi
Și jertfe-a o străpunge.