[title]
Dumnezeul milei {author: {Nicolae Moldoveanu}, {rcId: {240939}}

[sequence]
v1,v2,v3,v4,v5,v6,v7,v8,v9,v10

[v1]
Dumnezeul milei,
Adu-a Ta-ndurare,
Peste viața-mi frântă
Sub dureri amare,
Căci tot mai aprins e focul
De dureri amare!

[v2]
Lupta se-ntețește,
Cei vrăjmași se-ncruntă,
Doamne, fii cu mine,
Ochiul lor mă-nfruntă.
Mai aprins, mai plin de ură,
Ochiul lor mă-nfruntă!

[v3]
Uneltesc întruna,
Contra vieții mele,
Fac Ia planuri zilnic,
Pentru ca să-nșele.
Inimile dragi și scumpe,
Ei vor să le-nșele!

[v4]
Și-au întors Cărarea,
În vechea cetate,
Unde e minciuna
Ca stăpână-n toate.
- Vor s-amestece adevărul
Cu minciuna-n toate!

[v5]
Ți-au schimbat Cuvântul
Sfânt a-vieții Apă,
Ca să nu mai poată,
Nimeni să-I priceapă.
Cei setoși de mântuire,
Să nu-l mai priceapă!

[v6]
Cântecul preadulce
Despre sfântu-Ți Nume,
Părăsit e astăzi
Pentru-n cânt din lume.
Ca să placă tuturora,
Cântă cum e-n lume!

[v7]
Binecuvintează
Viața mea cu pace,
Să rămân statornic,
Doamne, cum Îți place.
Pe Cărarea voii Tale,
Doamne, cum Îți place!

[v8]
Și furtuna care
Calea mi-o aține,
Să nu mă doboare,
Ci s-o trec cu bine.
Strălucind în noaptea urii,
S-o pot trece bine!

[v9]
Și-adă biruința,
Sfântă și deplină,
În vâltoarea luptei,
Doamne, fă lumină.
Adevărul și lubirea
Să facă lumină!

[v10]
Ca din toate-acestea,
Numele Tău mare,
Să primescă veșnic
Slavă și nălțare.
Mai puternic să primească,
Slavă și ’nălțare!