[title]
La cine sa ne ducem doamne {author: {Nicolae Moldoveanu}, {rcId: {240941}}

[sequence]
v1,c,v2,c,v3,c,v4,c,v5,c,v6,c,v7,c

[v1]
La cine să ne ducem, Doamne,
Când ispitiți suntem cumplit,
Când sufletul se zbate-n lupte,
Și-atât de-ades e biruit?

[c]
Venim la Tine, venim la Tine,
Cu inimile noastre-ntregi,
Isuse scump, Izvor de haruri,
Tu să ne-ajuți cu-a Tale daruri
Căci numai Tu, Tu ne-nțelegi!

[v2]
La cine să-ndrăznim, la cine,
Când îndoieli ne rod amar,
Când e pierdut și stins în suflet,
Al bucuriei veșnic har?

[v3]
La cine să găsim odihnă,
Când obosiți suntem de chin,
Când prea secetă ni-e răbdarea,
Pe-un drum de suferințe plin?

[v4]
La cine s-alergăm, Isuse,
Când taina Ta n-am înțeles,
Când copleșiți de întuneric,
Stricăm Cuvântul Tău ades?

[v5]
La cine să venim noi astăzi,
Când cei mai dragi ne părăsesc
Când din pricina căii Tale,
De rătăciri ne-nvinuiesc?

[v6]
De Tine ne-alipim, Isuse,
Mai mult acum ca orișicând,
Căci Tu n-ai izgonit pe nimeni,
Din cei care-au venit plângând!

[v7]
Tu ești Odihnă, ești Iertare,
Ești Dragoste fără sfârșit,
Ești Înțelegerea adâncă,
Ești Harul tot, nemărginit.