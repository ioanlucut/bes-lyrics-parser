[title]
Parinte nu-nceta mustrarea {composer: {Nicolae Moldoveanu}, {rcId: {249006}}

[sequence]
v1,c,v2,c2,v3,c3

[v1]
Părinte, nu-nceta mustrarea,
cât timp păcatul n-a-ncetat,
nu obosi mustrând păcatul,
cât nu se-ndreaptă cel mustrat.

[c]
Nu înceta s-arăți minciuna
cu care duhul prefăcut
atrage-n cursa rătăcirii
pe cei ce înger l-au crezut.

[v2]
Nu înceta să strigi în fața
acelor orbi, ori adormiți,
ce merg neștiutori spre moarte
de-un duh înșelător robiți.

[c2]
Nu înceta s-arăți sfârșitul
acelora ce merg spre rău,
chiar dacă vezi că toți, într-una
nesocotesc Cuvântul tău.

[v3]
Nu înceta să chemi la Domnul
pe câți îi vezi că merg și vin,
chiar dacă pentru mulți prin asta
vei deveni tot mai străin.

[c3]
Nu înceta chiar dacă nimeni
nu te-ar primi, tu nu-nceta,
de nu mai poți salva pe alții,
salvează-ți conștiința ta.