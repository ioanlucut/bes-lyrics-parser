[title]
Pe malurile raurilor triste {author: {Nicolae Moldoveanu}, {rcId: {5866}}

[sequence]
v1,v2,v3,v4,v5

[v1]
Pe malurile râurilor triste,
Pe țărmul apelor din Babilon,
/: Ședeam tăcuți și toți plângeam cu jale,
Când ne-aduceam aminte de Sion. :/

[v2]
În sălciile din ținutu-acela,
Noi toate harfele le-am atârnat;
/: Acolo, toți biruitorii noștri,
Să le cântăm cântări, au așteptat. :/

[v3]
Cum să putem cânta noi, oare, ție
Cântările Sionului iubit?
/: A Domnului cântări neprihănite,
Pe un pământ străin și nedorit? :/

[v4]
De te-oi uita, Ierusalime, să-și uite
A ei destoinicie dreapta mea!
/: De cerul gurii, limba să-mi lipească,
De nu-mi va fi la tine inima! :/

[v5]
De nu-mi voi aminti mereu de tine,
De nu voi face din Ierusalim
/: A bucuriei culme-ntotdeauna
Și-al dragostei puternice sublim. :/