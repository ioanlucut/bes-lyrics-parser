[title]
Mama {composer: {Nicolae Moldoveanu}, {rcId: {5521}}

[sequence]
v1,c,v2,c2,v3,c3

[v1]
Mama! Întâia privire-ostenită pe chipu-ți plăpând;
Întâiul cuvânt ce-l vei spune, cu drag, în curând;
Întâiul surâs, tăinuit în dureri mult, prea mult;
Întâiul cânt dulce, pe frunte întâiul sărut,
Întâiul scump dascăl cu primul cuvânt este ea,
Mama, ce-n brațe te ține cu drag! Da, mama ta!...

[c]
Mama-i izvor nesecat
De iubiri și trăiri sufletești;
Sfânt râu de viață-n transfer
Spre cei ce sunt fii pământești;
Căldura și lucru și veghe
E mama în ceasuri târzii,
Nopți albe trăite în zbucium
Să dea un alin la copii...

[v2]
Mama! La pieptu-i, pe brațe, adesea ea-ți va fi scut;
Ți-i primul prieten spre care privești azi tăcut
Și parcă ai vrea ca să-i spui, printr-un zâmbet ușor,
Ceva ce în suflet ar face-o să ardă de dor
Cum tu, când vei crește, model de respect printre mulți,
Vei fi, și chiar primul vei spune: „
De mamă s-asculți!...”

[c2]
Mama-i povață, mustrare,
Iertare și sfaturi cu drag;
Chemări și-ndrumări către-o țintă
Ideală în anii șirag;
Mama-i departe și aproape,
Ființa cu-aceleași dorinți
Cu inima jar din puține puteri
Printre lacrimi fierbinți.

[v3]
Mama! Întâiul cald leagăn sub ochi luminoși, sclipitori;
Întâia iubire ca roua curată de flori.
Deci, numai o mamă ți-i dată s-o ai aici jos
Spre care-ți îndrepți astăzi privirea, și-n chipu-i frumos,
Găsești un alin, un îndemn, un cuvânt iertător
De mama sublimă ce-n brate te ține cu dor.

[c3]
Mama-i ființa dorită,
La bine și-n grele dureri...
E singurul suflet în care
Mai poți să găsești mângâieri;
Mama-i rugi sfinte-nălțate
Cu gânduri curate în sus,
Nădejdi ancorate la țărmul
Iubirii cu drag în Isus.