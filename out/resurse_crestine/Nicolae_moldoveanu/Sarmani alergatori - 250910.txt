[title]
Sarmani alergatori {composer: {Nicolae Moldoveanu}, {rcId: {250910}}

[sequence]
v1,c,v2,c,v3,c,v4,c,v5,c,v6,c

[v1]
Sărmani alergători spre moarte,
Priviți cum vă-nșelați mereu,
/: luptând pentru cununa lumii,
v-o pierdeți pe-a lui Dumnezeu. :/

[c]
Treziți-vă, treziți-vă,
vă cheamă azi un glas duios,
treziți-vă, treziți-vă,
treziți-vă pentru Hristos.

[v2]
Orbiți de patimi vinovate,
robiți de-al trupului folos,
/: râvniți a lumii fericire
și-o lepădați pe-a lui Hristos. :/

[v3]
Lăsa-veți mâine ce-aveți astăzi,
cum faceți azi cu ce-aveați ieri,
/: și-așa vă vindeți mântuirea
pe-nșelătoarele păreri. :/

[v4]
Uitând de Adevărul unic,
azi nu-l mai știți de e sau nu-i,
/: căutând prea multe adevăruri,
nu-i mai găsiți cărarea lui. :/

[v5]
Și veșnic nu veți mai cunoaște
ce este drept din ce-i nedrept,
/: și-aceasta vă va fi osânda
umblării-n drumul ne-nțelept. :/

[v6]
De-atâtea ori s-a spus aceasta,
și se va mai striga-n pustiu,
/: dar poate cineva ascultă,
cât încă tot nu-i prea târziu. :/