[title]
Ce taina-adanca e credinta {author: {Nicolae Moldoveanu}, {rcId: {244359}}

[sequence]
v1,c,v2,c,v3,c,v4,c,v5,c

[v1]
Ce taină-adâncă e credința!...
Ea nu pătrunde-n orișicine,
Dar când în suflet ia ființă,
Îl schimbă-n frumuseți divine.

[c]
Ce ne-nțeles, ce ne-nțeles,
E Dumnezeu în sfântu-I har
Din veșnicii El ne-a ales,
Spre veșnicii fără hotar.

[v2]
Ce fericire fără seamăn!
Neasemuită-i bucuria!
Cine-a gustat această mană,
S-a-mpărtășit cu veșnicia.

[v3]
Căci Dumnezeu Atotputernic,
Vrea chipul Său să-l ai în tine,
De-acum ce ai în viață-i veșnic:
Ai prețul tainelor divine.

[v4]
Tu, cel ales, cel pus deoparte,
Ce zid e-n juru-ți, de-ocrotire!
Căci tot ce e promis în Carte,
E pentru tine-nfăptuire.

[v5]
De-aceea dă-te cu credință,
Întreg lui Dumnezeu Preasfântul,
Căci în lăuntrica-ți ființă,
Unit e Cerul cu pământul.