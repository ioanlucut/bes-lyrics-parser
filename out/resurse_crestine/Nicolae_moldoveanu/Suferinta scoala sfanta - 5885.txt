[title]
Suferinta scoala sfanta {composer: {Nicolae Moldoveanu}, {rcId: {5885}}

[sequence]
v1,v2,v3,v4

[v1]
Suferință, școală sfântă,
Dar al harului de sus,
Numai cei ce trec prin tine
Semăna-vor cu Isus.
Boaba lacrimei prelinsă
Pe obrazu-ndurerat,
Face sufletul mai vrednic,
Mai frumos și mai curat.

[v2]
Suferință, tain-adâncă,
Purtătoare de cununi,
Cei ce te-nțeleg pe tine
Îi sfințești si-i faci mai buni.
Îi încununezi cu cerul
Și le dai puteri de foc;
Toate razele fierbinți Le aduni tu la un loc.

[v3]
Suferință, cale-ngustă
Cu ocări, cu spini și cruci,
Câtă binecuvantare
La copiii tăi aduci.
Ce noian de bucurie,
Ce mărire pregătești
Ce ghirșande de lumină,
Pentru ei tu împletești.

[v4]
Suferință, suferință,
Binecuvantată fii,
Pentru darurile tale Ce-n adâncul tău le ții!
Dă-mi răbdare și putere
Ca, umblând pe drumul sfânt,
Să port crucea suferinței,
Fără murmur pe pământ.