[title]
Indura-te o doamne {author: {Nicolae Moldoveanu}, {rcId: {243966}}

[sequence]
v1,v2,v3

[v1]
Îndură-Te, o, Doamne,
De toți ai Tăi mereu,
Dar și mai mult Te-ndură,
De cei ce plâng mai greu!
Aproape fii, o, Doamne,
De toți cei asupriți,
Dar fii și mai aproape
De cei mai greu loviți!

[v2]
Și caută-i o, Doamne,
Pe toți câți sunt pierduți,
Dar și mai mult pe-aceia,
Ce-s mai adânc căzuți.
Și mângâie-i cu milă,
Pe câți sunt amărâți,
Dar și mai mult să-i mângâi
Pe cei mai doborâți!

[v3]
Pe toți ascultă-i Doamne,
Și-ajută-i Tu degrab,
Dar și mai mult pe-acela
Mai încercat și slab!
De Tine toți au lipsă,
Dar dintre toți câți pier,
Mai mult au cei ce singuri,
Și-nstrăinați Te cer.