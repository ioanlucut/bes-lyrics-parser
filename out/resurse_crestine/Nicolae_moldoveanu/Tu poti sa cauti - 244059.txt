[title]
Tu poti sa cauti {author: {Nicolae Moldoveanu}, {rcId: {244059}}

[sequence]
v1,v2,v3,v4

[v1]
Tu poți să cauți și ce se pare
În lumea asta azi frumos,
Dar vai, va fi în veci de ochii
Ce se întorc de la Hristos!
Tu poți să cauți și ce în lume
Cu neputință-i să găsești,
Dar vai, nefericit și singur
Vei fi când ai să te trezești.

[v2]
Tu poți să cauți desăvârșită
Iubire-n lume cât vei vrea,
Dar vai, ce-amară-ți va fi-odată
Trezirea tot fără de ea!
Tu poți să cauți și-n lume-astămpăr
Dorințelor din sânul tău,
Dar, vai, odată cât de-amare
Vor fi părerile-ți de rău!

[v3]
Tu poți să cauți - și eu căutat-am
Cândva când nu știam să cat,
Dar m-am întors zdrobit și singur,
Nefericit și disperat.
Tu poți să cauți, dar ia aminte,
De nu vrei prea scump să plătești,
Nu mai căuta-n zadar ce-n lume
Cu neputință-i să găsești.

[v4]
Nu-ntoarce ochii de Ia Domnul
Nu-ți rupe inima de El,
Căci nu e ca a Lui iubire,
Nici inimă cu-a Lui la fel.