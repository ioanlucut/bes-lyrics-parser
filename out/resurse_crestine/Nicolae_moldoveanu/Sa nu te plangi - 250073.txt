[title]
Sa nu te plangi {composer: {Nicolae Moldoveanu}, {rcId: {250073}}

[sequence]
v1,v2,v3

[v1]
Să nu te plângi când pari că singur
ai mai rămas luptând din toți,
tu nu-i vezi dar în lupta sfântă
ai mii și zeci de mii de soți.
Tu nu-i cunoști, că numai Domnul
cunoaște-n orice loc pe-ai Lui,
dar c-ai rămas în luptă singur
tu niciodată să nu spui.

[v2]
Căci Marele Hristos nu-Și lasă
nici lupta, nici Cuvântul Său,
nenumărată-i Oastea care
învinge zilnic pe cel rău.
Noi nu vedem decât în față
puțin și-ngust din sfântul Țel
întreaga-ntindere a luptei
și câți luptăm, o știe El.

[v3]
Să nu te plângi când crezi că singur
ai mai rămas luptând din toți,
dac-ai vedea, ai ști că-n luptă
ai mii și zeci de mii de soți.
Ci-ncredete-n Hristos și luptă
nebiruit și credincios,
și lasă toate celelalte
deplin în grija lui Hristos.