[title]
O doamne da-mi mereu iubirea {author: {Nicolae Moldoveanu}, {rcId: {242563}}

[sequence]
v1,v2,v3,v4

[v1]
O, Doamne, dă-mi mereu iubirea,
Ce poate prinde-n ea vrăjmașii,
/: Ce-mi face limpede privirea,
Și-n calea Ta mi-ndreaptă pașii. :/

[v2]
Dă-mi Tu înțelepciunea care
Cu Adevărul mă încinge,
/: Cu zel m-aprinde în Lucrare,
Și focul rătăcirii-I stinge. :/

[v3]
Și dă-mi puterea cea din Tine,
Să biruiesc orice ispită,
/: Să ’naintez spre zări senine,
’
Nălțând dreptatea Ta slăvită. :/

[v4]
Cu harurile Tale sfinte,
Îmi umple zilnic Tu ființa,
Să pot trăi-mplinind, Părinte,
Cuvântul Tău, cum Ți-e dorința!