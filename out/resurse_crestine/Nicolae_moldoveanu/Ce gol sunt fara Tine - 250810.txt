[title]
Ce gol sunt fara tine {composer: {Nicolae Moldoveanu}, {rcId: {250810}}

[sequence]
v1,v2,v3

[v1]
Ce gol sunt fără Tine,
Mântuitorul meu!
Ce seacă mi-e viața
când nu Te simt, mereu!
Ce trist și fără pace
și-n întuneric sunt,
când plec de lângă Tine,
spre oameni, pe pământ!

[v2]
Ce grea-mi devine crucea,
când singur vreau s-o duc
când las cărarea-Ți sfântă
și alte căi apuc!
Ce fără sens sunt toate
în mintea mea de lut,
și cele ce-s făcute,
și ce-ar fi de făcut!

[v3]
Doar Tu dai vieții mele
și pace și-nțeles,
și roadele plăcute
din viața Ta se țes.
Din Tine curg în mine
izvoarele de har,
prin mărginitul ”astăzi”
spre-un ” Mâini” fără hotar.