[title]
Numai cuvantul semanat {composer: {Nicolae Moldoveanu}, {rcId: {249284}}

[sequence]
v1,v2,v3

[v1]
Numai Cuvântul semănat,
pentru-Adevăr cu-nflăcărare,
nu piere-n veci, nici nu-i uitat,
ci-aduce-un rod mereu mai mare
Numai cântarea înălțând
un sfânt fior spre veșnicie,
nu poate vesteji nicicând,
ci-i ne-ncetată bucurie.

[v2]
Numai cât timp ai petrecut
în rugăciune și-ascultare,
rămâne bun nemaipierdut,
de har și binecuvântare.
Numai veșmântul dăruit
și pâinea-n taină-mprăștiată
și simțământu-mpărtășit,
nu le vei pierde niciodată.

[v3]
Numai ce-ai dat curat prinos,
numai ce-ai ars pentru iubire,
numai ce-ai strâns pentru Hristos
le ai eternă moștenire.
De-ai ști ce timp puțin mai ai
să-ți strângi comorile acele,
cât de grăbit ai sta să-ți dai
avutul lumii-ntregi pe ele.