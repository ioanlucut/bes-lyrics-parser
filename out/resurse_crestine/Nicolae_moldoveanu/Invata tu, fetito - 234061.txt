[title]
Invata tu fetito {composer: {Nicolae Moldoveanu}, {rcId: {234061}}

[sequence]
v1,v2,v3,v4

[v1]
Învață tu fetițo, privind la tot ce vezi
cum trebuie-n viață să umbli și lucrezi.
Privește izvorașul cum curge de frumos
și-nvață s-ai oriunde un chip și-un mers voios.

[v2]
Privește rândunica ce-și face cuib cântând
și-nvață hărnicia și cântecul, lucrând.
Privește tot și-nvață din tot ce vezi mereu
ca viața ta curată s-o dai lui Dumnezeu.

[v3]
Privește puișorii când beau privind în sus,
și-nvață rugăciunea plăcută lui Isus.
Privește grădinuța cu florile zâmbind
și-nvață bunătatea din inimă iubind...

[v4]
Privește pisicuța ce-și spală blana sa,
și-nvață curăția în toată viața ta.
Privește tot, fetițo, și-nvață ce ți-am spus
ca să trăiești o viață frumoasă cu Isus...