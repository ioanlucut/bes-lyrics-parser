[title]
Nu poate omul mandru {composer: {Nicolae Moldoveanu}, {rcId: {248513}}

[sequence]
v1,c,v2,c2,v3,c3

[v1]
Nu poate omul mândru
Să ierte-o nedreptate,
Nici a primi-o mustrare.
Smeritul însă poate.

[c]
Nu-și poate omul lacom
Lăsa porniri stricate,
Nici pofte, nici ispite.
Dar înfrânatul poate.

[v2]
Nu poate ne-nțeleptul
Umbla pe căi curate,
Nici a-și ținea cuvântul.
Dar înțeleptul poate.

[c2]
Nu poate-avea cel leneș
Simțiri nevinovate,
Nici frați, nici timp, nici pâine.
Cel harnic însă poate.

[v3]
Nu poate-un nestatornic
Avea iubiri de frate,
Nici lacrimi, nici răbdare.
Dar cel statornic poate.

[c3]
Nu poți când n-ai iubire
Să le-nțelegi pe toate,
Să taci, să ierți, s-acoperi.
Dar când iubești, se poate.