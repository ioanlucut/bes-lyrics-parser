[title]
Doar gandul tau ma poate face {composer: {Nicolae Moldoveanu}, {rcId: {250742}}

[sequence]
v1,v2,v3

[v1]
Doar gândul Tău mă poate face
să mă smeresc, sau să mă sui,
pân-la răbdarea tuturora
sau osândirea nimănui.
Doar gândul Tău îmi spunecâtă
iubire spre vrăjmași s-arat,
și cât să-mi fie-n orice vreme
adâncul vieții de curat.

[v2]
Doar gândul Tău mă cercetează
prin conștiința mea atunci,
când adevăru-mi luminează
dumnezeieștile-i porunci.
Doar gândul Tău mă mustră tainic,
când uit ce-i mai de neuitat,
iubirea mea de frați când trece
prin locul cel mai întristat.

[v3]
Doar gândul Tău mă-nviorează
când nerecunoștinț-adun
mai mult din locurile-n care
mi-am ars avutul cel mai bun.
Doar gândul Tău mă răsplătește
la capăt de suiș sărac,
cu mângâierea mulțumirii
smeritei datorii ce-mi fac.