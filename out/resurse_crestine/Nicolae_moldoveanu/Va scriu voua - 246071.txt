[title]
Va scriu voua {composer: {Nicolae Moldoveanu}, {rcId: {246071}}

[sequence]
v1,v2,v3

[v1]
Celor risipiți de crezuri,
Vă scriu vouă: vă opriți!
Și priviți spre Stânca Păcii
Spre Isus Hristos priviți!
La iubirea Lui nestinsă
Inimile vă-ncălziți,
Și-nțelegeți rostul vieții:
Spre Isus Hristos priviți!

[v2]
Ziduri de păreri și patimi
Ce vă țin adânc robiți,
Dărâmați-le pe toate,
Spre Isus Hristos priviți!
Nu lăsați pornirea firii
Să vă țină despărțiți,
Ci-n iubire și-n credință
Spre Isus Hristos priviți

[v3]
Unitatea fericită
După care năzuiți,
Într-un singur loc se află:
Spre Isus Hristos priviți!
Doar în El afla-veți pace
Și puteri să vă iubiți.
Lui predați-vă viața
Și veți fi pe veci uniți.