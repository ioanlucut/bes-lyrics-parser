[title]
Ce-ai vrea sa fii {composer: {Nicolae Moldoveanu}, {rcId: {246129}}

[sequence]
v1,v2,v3,v4

[v1]
Ce-ai vrea să fii iubite
În Mâinele ce vine?
Spre ce se-ndreaptă dorul
Ce arde-adânc în tine?
- Poți fi o stea pe cerul
Veciei fericite,
Un stâlp în Templul păcii
Și-al dragostei sfințite.

[v2]
- Poți fi gingașă floare
În Raiul curăției,
Să-mparți deplin mireasma
Plăcut-a bucuriei.
- Poți fi-ncrustat ca piatră
Cu raze orbitoare,
Pe-a Domnului cunună
În veci strălucitoare.

[v3]
- Poți fi moștean al Casei
Cerescului Părinte,
Și toată veșnicia
Să fie-a ta ’nainte!
- Poți fi divină harfă
În mâna Celui care
Păstrează taina sfântă
De cânturi dătătoare.

[v4]
Poți fi-mpărat și preot
Pe Tronul alb al vieții,
Și crainic al virtuții
Și sol al frumuseții.
- Poți fi... și câte haruri
Îți sunt azi cu putință,
Dacă-L primești pe Domnul
În tine, prin credință!