[title]
Isus isus izvor sublim {composer: {Nicolae Moldoveanu}, {rcId: {246476}}

[sequence]
v1,v2,v3,v4

[v1]
Isus, Isus, izvor sublim
De sfântă mângâiere,
În ceasul greu de încercări
Și-n clipe de durere,
Ești început de bucurii,
Ești scumpa mea comoară,
Din clipa când m-ai ridicat
A inimii povară.

[v2]
Isus, Isus ești Stânca mea
Când sunt fricos și tremur,
Ești Turnu-n care m-am ascuns
În clipe de cutremur.
Ești sfânt Luceafăr ce-mi lumini
În nopți cu vijelie,
Și Soare scump ce mă-nsoțești
În zi de veselie.

[v3]
Isus, Isus mi-ești Pâinea cea
Din cer - preasfântă Hrană,
Balsamul ce mi-a vindecat
A sufletului rană.
Ești pentru azi și pentru veci
Duhovnicească Apă.
În care sufeltu-mi trudit
Se spală și se-adapă.

[v4]
Isus, Isus ești albul Crin!
Miresme curg din Tine.
Sub crucea Ta îngenunchez.
Ești Totul pentru mine.
Și pentru tot ce-mi ești și-mi dai,
Și-acum și-n veșnicie,
Trezește-n mine-un cântec nou,
Să-Ți cânte numai Ție!