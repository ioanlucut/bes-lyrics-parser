[title]
Cum isuse totdeauna {composer: {Nicolae Moldoveanu}, {rcId: {240995}}

[sequence]
v1,v2,v3,v4,v5

[v1]
Cum, Isuse, totdeauna,
Tu ai fost găsit deplin,
În Lucrările și-n Casa
Sfânt-a Tatălui Divin,
Tot așa doresc fierbinte,
Ca să fiu găsit și eu
Pe deplin în Adevărul
Și-n lubirea Ta mereu.

[v2]
Cum prin lume fără teamă
Ai umblat din loc în loc,
Binele făcându-l pururi
Și stingând al urii foc,
Tot așa și eu, ca Tine,
Vreau să fiu pe-acest pământ,
Purtător de haruri sfinte
Și-n trăire și-n cuvânt.

[v3]
Cum ascultător în toate
Tu ai fost pân-la sfârșit,
Împlinind smerit Cuvântul
Dumnezeului slăvit,
Tt așa, cu-ntregu-mi suflet,
Și pe rug dac-aș fi pus,
Vreau să-Ți împlinesc Cuvântul,
Chiar așa cum Tu L-ai spus!

[v4]
Cum ca jertfă Ți-ai dat viața,
Pe-al iubirii sfânt altar,
Să răscumperi omenirea
Din păcatul ei amar,
Tot așa ca Tine, Doamne
Vreau să fiu și eu mereu,
Jertfă să m-aduc într-una
pentru cei din jurul meu.

[v5]
Și cum Tu cu-mbelșugare,
Ai adus un rod frumos,
Fă-mă și pe mine-asemeni
Roditor și credincios.
Ca și eu, așa ca Tine,
Să pot spune la sfârșit:
Tată-am isprăvit Lucrarea,
După cum Tu ai voit!