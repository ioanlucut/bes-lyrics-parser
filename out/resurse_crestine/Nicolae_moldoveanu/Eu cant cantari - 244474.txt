[title]
Eu cant cantari {author: {Nicolae Moldoveanu}, {rcId: {244474}}

[sequence]
v1,v2,v3,v4

[v1]
Eu cânt cântări din dragoste de semeni,
Să-i pot ’nălța ușor spre Dumnezeu,
/: Ca El să poată fi și ei asemeni,
Nemuritori și fericiți mereu. :/

[v2]
Eu cânt cântări s-alin orice durere
Și să trezesc credința în Isus,
/: Să torn în inimi dulce mângâiere
Și să arăt o cale spre mai sus. :/

[v3]
Eu cânt cântări s-aprind mai mult iubirea
În lumea urii, pe-unde trec străin,
/: Prin taina lor să-ndrept spre mântuirea
Pe care haru-o dă la toți, deplin. :/

[v4]
Eu cânt cântări, c-așa mi-e dată viața.
Nu pot altfel!... Eu sunt făcut să cânt.
/: Și vreau și inima-n adânc și fața
Să cânte veșnic slava Celui Sfânt. :/