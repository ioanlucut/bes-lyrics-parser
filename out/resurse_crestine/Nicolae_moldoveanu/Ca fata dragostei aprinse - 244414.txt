[title]
Ca fata dragostei aprinse {author: {Nicolae Moldoveanu}, {rcId: {244414}}

[sequence]
v1,v2,v3,v4,v5

[v1]
Ca fața dragostei aprinse,
Fă-mi Doamne inima din mine,
/: De-ar arde-n flăcări nemaistinse
Atunci aș semăna cu Tine! - bis 1 :/

[v2]
Ca fața Iiniștei curate,
Fă-mi Tu privirile senine,
/: De-ar străluci netulburate,
Așa aș semăna cu Tine. - bis 1 :/

[v3]
Ca Adevărul sfânt și tare,
Fă-mi graiul și-ndrăzneț mi-I ține,
/: Înalt și plin de-ncredințare
Atunci aș semăna cu Tine! - bis 1 :/

[v4]
Fă-mi înțelegerea frumoasă,
Ca fața Iimpedei lumine,
/: Pătrunzătoare și duioasă,
Atunci aș semăna cu Tine! - bis 1 :/

[v5]
De-aș fi tăcut cum e răbdarea,
Și blând ca fața păcii line,
/: Nevinovat ca înfrânarea,
Isuse-aș semăna cu Tine! -bis 1 :/