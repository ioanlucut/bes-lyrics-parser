[title]
Harul tau in grele clipe {composer: {Nicolae Moldoveanu}, {rcId: {3266}}

[sequence]
v1,v2,v3,v4

[v1]
Harul Tău în grele clipe,
Doamne mi-e de-ajuns,
Căci sub sfintele-i aripe,
El mă ține-ascuns.
/: Sute de săgeți aprinse
De la cel mișel,
Toate-n har pieri-vor stinse
De mă-ncred în El. :/

[v2]
Harul Tău nu-l pot cuprinde,
E fără sfârșit,
Inima de cer mi-o prinde
Mai desăvârșit,
/: Și mi-o umple de putere,
Să pot birui
Și ispita și durere,
Tot ce va veni. :/

[v3]
Harul Tău se înnoiește
Zilnic, cum ai spus!
Sufletul prin El primește
Liniștea de sus!
/: Jertfa mântuirii pline,
Mirul ei sfințit
O ridic smerit spre Tine,
Domnul meu iubit. :/

[v4]
Tu-mi ești sfântă Moștenire,
Harul mi Te-a dat,
Și-n eternă fericire
Sunt înveșmântat,
/: Laude și osanale
Ție-Ți cânt mereu,
Pentru darurile Tale,
Dumnezeul meu. :/