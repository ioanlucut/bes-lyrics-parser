[title]
Nu pentru paine {author: {Nicolae Moldoveanu}, {rcId: {240913}}

[sequence]
v1,v2,v3,v4

[v1]
Nu pentru pâine vreau, Isuse
Să Te urmez azi pe pământ,
Nici pentru darurie-aduse
Din Cerul Tău cel pururi sfânt,
Nici pentru veacul care vine,
Cu haruri cum nu bănuiesc,
Ci Te urmez, Te vreau pe Tine,
Căci te iubesc, o Te iubesc!

[v2]
Și vreau să-mi creasc-a mea iubire,
Și-n ea să fiu tot mai aprins,
Să ard cu-ntreaga mea simțire,
Ca-n focul soarelui nestins.
Și-apoi să spun cu-nflăcărare,
Cum pentru mine Te-ai jertfit,
Cum mi-ai adus răscumpărare,
Căci m-ai iubit, o, m-ai iubit!

[v3]
Și ca Maria vreau întruna.
Să Te ascult, să Te privesc,
Să am dorința ei ce UNA,
Să Te iubesc, să Te iubesc!
Căci singură iubirea poate
Răspunde la iubirea Ta,
În dragoste-s cuprinse toate,
Prin ea doresc a Te-asculta.

[v4]
Nu pentru pâine vreau, Isuse,
Să Te urmez azi pe pământ,
Nici pentru darurile-aduse
Din Cerul Tău cel pururi sfânt,
Ci vreau iubirea-n toate cele,
S-o am, s-o nalț mereu mai sus,
Prin ea adâncurile mele
Să Te urmeze-adânc Isus!