[title]
Rasune a noastra cantare {author: {Nicolae Moldoveanu}, {rcId: {5291}}

[sequence]
v1,c,v2,c,v3,c,v4,c

[v1]
Răsune a noastră cântare,
Un imn de adânci mulțumiri
Să fie și ceru-n serbare,
Ca-n ziua de mari fericiri.
Prin Duh înălțăm o cântare,
Prin Duh să cinstim pe Isus
Că slava ce-o are e mare
În gloria unde-a ajuns.

[c]
/: Osana lui Isus, :/ x3
de-acum și până-n veac.

[v2]
Pe Isus îl simți în natură
Căci toate prin El s-au creat.
Și cine-i ca El în statură ?
Nu-i nimeni c-al meu Împărat!
Cinstiți-L ostroave și ape,
Cinstiți-L voi mări și uscat,
Căci El a putut să adape
Mulțimi de popor însetat.

[v3]
Prin câte puterea-I se-arată,
Prin câte dovezi Îl cunoști
Privește la ceruri și iată
În toate pe El recunoști.
Veniți, voi mulțimi de popoare,
Să vină toți cei păcătoși
Căci gloria Lui este mare,
Iertare primiți bucuroși.

[v4]
Cu toți ridicați-vă glasul,
Un cor milioane formând
Simțiți ce sublim fi-va ceasul
Când toți vom fi una-n-curând?
Mărire lui Isus în ceruri,
Mărire și slavă în veci,
Cântați-I voi astăzi și pururi:
Mărire și slavă în veci.