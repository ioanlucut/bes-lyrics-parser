[title]
Spre tine doamne iar mi-ndrept {composer: {Nicolae Moldoveanu}, {rcId: {240983}}

[sequence]
v1,c,v2,c,v3,c

[v1]
Spre Tine, Doamne, iar mi-ndrept,
Smerit lăuntrul meu,
Căci dor adânc aprins în piept,
Mă mistuie mereu!
Aș vrea să fiu ca Tine blând,
O, scump Mântuitor,
Să am viața Ta oricând,
Mi-e dor s-o am, mi-e dor!

[c]
Mi-e dor, mi-e dor Isus,
Să-Ți fiu tot mai supus,
Dă-mi harul Tău mai arzător,
Să ard mai mult de dor!

[v2]
Mi-e dor, pe drumul Tău curat,
S-alerg necontenit,
De rătăciri și de păcat,
Deplin să fiu păzit!
Să-mi crească dragostea mereu,
Cu sfântul ei fior,
Și pacea Ta în orice greu,
Mi-e dor s-o am, mi-e dor!

[v3]
Lumina albei curății
Doresc s-o pot avea,
Și harul sfintei bucurii,
Să-mi umple viața mea...
Mi-e dor de Țara Ta de Sus
De veacul viitor,
Mi-e dor de Tine scump Isus,
Mi-e dor, atât de dor!...,