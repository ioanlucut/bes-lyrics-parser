[title]
Inaintam privind la tine {composer: {Nicolae Moldoveanu}, {rcId: {251134}}

[sequence]
v1,c,v2,c,v3,c,v4,c

[v1]
Înaintăm, privind la Tine,
lubitul inimii, Isus,
și mersul mai ușor ne vine,
cu cât ni-e dorul tot mai sus.

[c]
Încrezători în mâna Ta,
noi zilnic vom înainta,
pe calea crucii, fericiți,
de Tine, Doamne, ocrotiți.

[v2]
Furtuni când bat, noi plini de pace
ne-adăpostim la sânul Tău,
iubirea Ta senini ne face
și fără teamă-n ceasul rău.

[v3]
Culegem roade mai bogate
din spinii cei mai ascuțiți,
când necurmat păstrăm, prin toate,
spre Tine ochii ațintiți.

[v4]
Îți dăruim iubirea-ntreagă,
și tot ce-avem Îți datorăm.
Ființa Ta ni-e tot mai dragă,
- Isus, Te binecuvântăm!