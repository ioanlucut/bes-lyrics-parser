[title]
Zburati cantari {author: {Nicolae Moldoveanu}, {rcId: {246130}}

[sequence]
v1,v2,v3,v4

[v1]
Zburați cântări, spre patru zări,
Pe dragoste și unde,
Pătrundeți voi, pe unde noi,
Nu mai putem pătrunde.
Mărturisind pentru Hristos
Convingeți conștiința,
Că totul este mai frumos
Când biruie credința!
Zburați, zburați, zburați cântări!

[v2]
Zburați cântări, prin zeci de țări,
Chemând la rugăciune,
Un legământ, prin Duhul Sfânt,
Pe toți să ne-mpreune.
Cutremurând pentru Hristos
Treziți trăirea vie,
Că totul este-n veci frumos
Prin pace și frăție!
Zburați cântări, zburati cântări!

[v3]
Zburați cântări, prin depărtări,
Spre-a lumii-ntregi,
popoare înflăcărați,
pe mii de frați, spre-o unică lucrare.
Mobilizați pentru Hristos,
luptați pentru unire,
că tot ce-i veșnic și frumos,
stă-n pace și-n iubire.
Zburați cântări, zburați cântări!

[v4]
Zburați cântări, spre țări și mări,
Pe dragoste și unde.
Purtând cu drag al crucii steag,
Pe unde veți pătrunde.
Îngenunchiați pentru Hristos
Întreaga omenire,
S-ajungă toți în Mai Frumos,
O unică trăire.
Zburați cântări, zburati cântări!