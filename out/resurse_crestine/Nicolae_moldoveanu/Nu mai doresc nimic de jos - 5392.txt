[title]
Nu mai doresc nimic de jos {author: {Nicolae Moldoveanu}, {rcId: {5392}}

[sequence]
v1,c,v2,c2,v3,c3,v4,c4

[v1]
Nu mai doresc nimic de jos:
Puținul ce-l găsesc, mi-ajunge;
Tot ce-i mai mult, e-anevoios;
Tot ce-i mai strălucit, străpunge.

[c]
Nu mai doresc să am aici
Nici laude, nici veselie:
Mi-ajunge partea celor mici,
Iubirea lor mi-e avuție.

[v2]
Nu mai doresc decât să pot
Să merg cu frații împreună;
Un gând și-o inimă în toți,
Ce au primit ei din cer să țină.

[c2]
Nu mai doresc decât să fiu
Găsit, în orișice-ncercare,
Zidit pe adevărul viu,
Tăcut în orice-mprejurare.

[v3]
Smerit, în orice loc-nalțat;
Curat, în orice-ntinăciune;
Umblând, în tot ce-am învățat;
Plângând în orice rugăciune.

[c3]
Iubind, în orice lepădări;
Crezând, în orice zguduire;
Statornic primei ascultări;
Neostenit, spre mântuire.

[v4]
Nu mai doresc nimic străin
Ce ne-amenință veșnicia;
Mi-ajunge-n suflet pe Hristos
Și-n adunare, părtășia.

[c4]
Nu-mi mai doresc, nu-mi mai doresc,
Decât de Domnul împreună
Să poată, când am să sfârșesc,
Să zică: „
Vino, slugă bună!”