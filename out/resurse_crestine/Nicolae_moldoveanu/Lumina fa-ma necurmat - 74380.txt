[title]
Lumina fa-ma necurmat {author: {Nicolae Moldoveanu}, {rcId: {74380}}

[sequence]
v1,c,v2,c,v3,c,v4,c,v5,c

[v1]
Lumină fă-mă necurmat
Prin lumea cea întinsă,
Isus, s-o pot păstra curat
Și pururea nestinsă.

[c]
Isuse, fă-mă cum vrei Tu,
Să nu spun: da! la ce nu spui: nu!
Să nu spun: nu! la ce nu spui: da!
Ci-n toate fie voia Ta.

[v2]
Și pâine pentru cei flămânzi,
Și apă limpezită,
Și-alin plăcut la suferinzi,
Fă-mi viața mai trăită.

[v3]
Cărare pentru rătăciți,
Liman spre odihnire,
Și pace pentru cei loviți,
O, fă-mă prin iubire.

[v4]
Cântare pentru întristați,
Îndemn înspre credință,
Și punte pentru-ndepărtați
Să-mi faci a mea ființă.

[v5]
Să fiu cum mă dorești, Isus,
O flacără din Tine,
Pe-oriunde calc, s-arăt supus
O cale spre mai bine.