[title]
Tot ce-ai avut pe lume {composer: {Nicolae Moldoveanu}, {rcId: {209528}}

[sequence]
v1,c,v2,c,v3,c,v4,c

[v1]
Tot ce-ai avut pe lume mai sfânt ca Dumnezeu
îți va ajunge-un blestem, aici și-n veci, mereu.
Tot ce-ai avut în viață mai drag ca pe Hristos,
/: Va chinui-al tău suflet etern și nemilos. :/

[c]
Numai Hristos mai poate
Ierta păcatul tău,
și șterge-a ta osândă
prin sfântul sânge-al Său.

[v2]
Tot ce-ai avut ’nainte, ca dragostea mai sfânt,
îți va zdrobi odihna și-aici și sub pământ.
Tot ce-ai avut în față ca cinstea mai de preț,
/: Va cere-o ispășire cu sute de vieți. :/

[v3]
Tot ce-ai avut în faptă nedemn și necinstit,
îți va striga-n Gheenă un blestem nesfârșit.
Tot ce-ai avut în gânduri viclean și desfrânat,
/: Va fi mocirla-n care de viu vei fi-ngropat. :/

[v4]
Tot ce-ai avut în vorbe nedrept și rușinos,
te va goni-n osândă din fața lui Hristos.
O, vino, vino, vino cât încă poți să vii,
/: Că și spre cer, zadarnic, te-ntorci, dacă-ntârzi. :/