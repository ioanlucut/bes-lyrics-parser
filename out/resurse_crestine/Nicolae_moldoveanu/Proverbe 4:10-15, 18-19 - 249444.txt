[title]
Proverbe :- - {composer: {Nicolae Moldoveanu}, {rcId: {249444}}

[sequence]
v1,v2,v3,v4,v5,v6,v7,v8

[v1]
V10: Fiul Meu, ascultă-mi glasul și Cuvântul Meu îl ține,
și-atunci anii vieții tale vor fi mulți și plini de bine.

[v2]
V11: Eu ți-arăt a-nțelepciunii cale binecuvântată,
te povățuiesc pe calea cea plăcută și curată.

[v3]
V12: Când pe ea umbla-vei, pasul n-o să ți se stânjenească,
când vei alerga, piciorul n-o să ți se poticnească.

[v4]
V13: Ține-nvățătura bună, n-o lăsa nicicând din mână,
s-o păstrezi că ea-i viața care-n veci o să-ți rămână.

[v5]
V14: Nu intra pe calea celor răi ce merg la nimicire,
nu umbla pe drumul celor care fac nelegiuire.

[v6]
V15: Fugi de căile acelea, să nu treci nicicând pe ele,
ocolește-le, ferește, treci ’nainte, căci sunt rele.

[v7]
V18: Dar a celor buni cărarea-i ca lumina când lucește,
și a cărei strălucire până-n miezul zilei crește.

[v8]
V19: Calea celor răi ca noaptea cea rea și neagră este,
nu văd unde merg și-n groapă au să cadă, fără veste.