[title]
Cand fi-vom dezbracati de-a carnii haina {composer: {Nicolae Moldoveanu}, {rcId: {220657}}

[sequence]
v1,c,v2,c,v3,c,v4,c,v5,c

[v1]
Când fi-vom dezbrăcați de-a cărnii haină,
Și-n trup de slavă-nveșmântați pe veci
Nu se va ști atunci această taină
Pe-a lumii-ntunecate-ntinderi reci.

[c]
O, vino, Isuse,
Noi Te-așteptăm în prag
Cu-a-noastre doruri duse
Spre Tine, Mire drag!

[v2]
Dar ceru-ntreg cu-a îngerilor gloată
Va răsuna în laude și-n cânt,
Că-ncepe sărbătoarea minunată
A nunții Noului Așezământ.

[v3]
Atunci vom fi Mireasa-n in subțire,
Într-o lumină cum nu s-a văzut,
Întâmpinând pe scumpul nostru Mire.
În tainicul văzduh necunoscut.

[v4]
Ca primul Rod al jertfei rânduită
De Dumnezeul Cel Nemărginit,
Vom fi primiți în slava nesfârșită
Pe tronul alb al Mielului jertfit.

[v5]
Isuse, așteptăm tot mai fierbinte
Ca să-mplinești făgăduința Ta,
Când Tu pe nori ne vei ieși-nainte,
Iar noi, schimbați, Te vom întâmpina!