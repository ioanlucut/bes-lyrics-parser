[title]
Grea e calea crucii {composer: {Nicolae Moldoveanu}, {rcId: {251136}}

[sequence]
v1,v2,v3

[v1]
Grea e calea crucii,
dar ea duce-n sus,
înaintea noastră
a pășit Isus.
Nici un har nu vine
peste noi, nicicând,
/: fără sfântul drum al crucii,
fără jugu-i blând. :/

[v2]
Greu e focul luptei,
dar așa e-acum,
harul biruinței
e prin jar și scrum.
Nu-i nici o cunună
fără luptă grea,
/: e o lege care veșnic
nu se va schimba. :/

[v3]
Grea e munca noastră
pe ogorul sfânt,
căci ascunse-n cale
mii de pietre sunt.
Dar ce bucurie
vom avea curând,
/: când vom strânge rodul dulce
cu Isus, cântând! :/