[title]
Ce har e-n inima iubirea {composer: {Nicolae Moldoveanu}, {rcId: {248818}}

[sequence]
v1,c,v2,c2,v3,c3

[v1]
Ce har e-n inimă iubirea,
ce poate arde-nflăcărat,
dar ce păcat când haru-acesta
nu arde pentru ce-i curat!

[c]
Ce har e-n suflet dărnicia,
ce poate împărți mereu,
dar ce păcat când haru-acesta
nu-i dat întreg spre Dumnezeu.

[v2]
Ce har e-n viață bogăția,
cât bine poți cu ea să faci,
dar ce păcat când haru-acesta
n-ajunge pân-la cei săraci!

[c2]
Ce har e-n lume-nțelepciunea,
să vezi lumina și s-o știi,
dar ce păcat când haru-acesta
închis, doar pentru tine-l ții!

[v3]
Ce har e încă mântuirea,
ce Domnu-mbie tuturor,
dar ce păcat că haru-acesta
atâția-l uită până mor!

[c3]
Ce har ceresc e ziua de-astăzi,
ce sfânt s-ar cere s-o trăim,
dar ce păcat c-atâția încă
nu știm deplin s-o folosim!