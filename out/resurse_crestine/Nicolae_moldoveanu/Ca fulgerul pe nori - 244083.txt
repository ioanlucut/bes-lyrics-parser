[title]
Ca fulgerul pe nori {author: {Nicolae Moldoveanu}, {rcId: {244083}}

[sequence]
v1,v2,v3

[v1]
Ca fulgerul pe nori,
La noi cobori,
În zorii albei Sărbători,
Așa ne-ai spus, iubit Isus,
Atunci când viața Ți-am adus.
Și fericiți și-n pace-nvăluiți
Și-n har mai întăriți,
Noi te-așteptăm smeriți
Mi-e inima de dor,
Învăpăiat cuptor.
O, vin! Strigăm stăruitor,
Dorit Mântuitor.

[v2]
Ce nesecat Alin,
Cobori Tu lin,
În sufletul zdrobit de chin.
Și-l liniștești
Și-l întărești
Și-adâncă pace-i dăruiești.
Îi dai avânt.
Prin viul Tău Cuvânt.
Ca să nu cadă-nfrânt,
Pe drumul vieții sfânt.
Ci mai înflăcărat,
În har înveșmântat,
Prin traiul lui tot mai curat,
Să fii Tu înălțat.

[v3]
Că seara peste văi,
Tu, la ai Tăi,
Cobori pe-nmiresmate căi.
Și tot ce-ai spus
Când Tu Te-ai dus,
Ne dai mai mult și mai presus.
Pe-aripi de zori
Mai sus, mai sus de nori,
Pe lângă mii de sori,
Noi trecem călători.
Și-acolo-n Țara Ta
Și-n veci vom binecuvânta,
Isus iubirea Ta.