[title]
An de an {author: {Nicolae Moldoveanu}, {rcId: {145443}}

[sequence]
v1,v2,v3,v4,v5

[v1]
An de an, an de an
Bate vântu-n grâu pe lan.
Spic de spic se țin în vânt,
Cine-i singur cade frânt.
Trece vântul, n-au nimic
Parcă te privesc și zic:
Dar tu ai, dar tu ai,
Frate drag, un bob în spic?

[v2]
Săptămâni, săptămâni,
Cearcă lupul pe la stâni;
Dă târcoale, hăulind:
„
Ia să văd ce pot să prind!”
Ba vrea oaie, ba vrea miel,
Nu le dă Emanuel.
Dar tu sai, dar tu sai
Să pui pieptul lângă El?

[v3]
Ceas de ceas, ceas de ceas,
N-au albinele popas;
Toate zboară și zoresc,
În cămară toate cresc.
Numai trântorul, haihui,
Strică mierea-n jurul lui.
Tu zorești, tu zorești?
Ești albină sau ce ești?

[v4]
În curând, în curând
Vom da seama rând pe rând:
„
Tu păstor, tu ucenic,
Unde-s boabele din spic?
Tu, plugar, tu, învățat,
Câtă miere-ai adunat?
Ce-ai făcut, ce-ai făcut
Cu talantul ce ți-am dat?”

[v5]
„
Doamne sfânt, Doamne sfânt,
N-am fost mare pe pământ.
Tu, Stăpânul meu prea-nalt,
Mi-ai dat mie un talant.
Eu prin griji și prin nevoi,
Ți-am adus acuma doi.”
- Așa da! Așa da!
O cetate-acum e-a ta!