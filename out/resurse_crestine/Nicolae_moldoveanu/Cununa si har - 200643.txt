[title]
Cununa si har {author: {Nicolae Moldoveanu}, {rcId: {200643}}

[sequence]
v1,v2,v3

[v1]
Cunună și har
Din cruce răsar.
Așa ne-ai spus, iubit lsus,
Prin tot ce-ai suferit supus.
Ne-ai învățat, atunci răbdarea,
Încrederea, și ascultarea.
Ne-ai învățat, ca să privim,
Nu ce suntem, ci ce-o să fim

[v2]
Rodire cu spor,
E’n vântul cu nor.
Așa e legea vieții azi,
Tot ce-i frumos, e prin necaz.
Cărări și văi, de încercare,
Duc spre eternă, sărbătoare.
Întunecări, și umiliri,
Duc spre lumini, și fericiri

[v3]
Spre raiul cu crini,
Pășim printre spini.
Așa-i acum, așa ni-i dat,
Să trecem râul înspumat.
Să fim conduși, prin grea pustie,
Spre Canaanul, ce-o să vie.
Și pentru jos, și pentru Sus,
Fii binecuvântat, Isus!