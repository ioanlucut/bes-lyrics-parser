[title]
Ce pot sa spuna despre tine {composer: {Nicolae Moldoveanu}, {rcId: {241131}}

[sequence]
v1,c,v2,c,v3,c,v4,c,v5,c,v6,c

[v1]
Ce pot să spună despre tine
Acei ce viața-ți urmăresc?
/: Te socotesc lucrare sfântă
A harului dumnezeiesc? :/

[c]
Tu știi, tu vezi! - O, cercetează-ți
Adânc și-atent viața ta,
Chiar de te-nșeli pe tine însuți,
Pe Domnul nu-l poți înșela!

[v2]
Văd ei lumină minunată,
În tot ce faci și-n tot ce spui?
Și simt în ființa ta de humă
Că ești copilul Domnului?

[v3]
Văd pe ogorul vieții tale
Belșugul roadelor de sus?
Și fața ta arată pururi
Blândețea Feței lui Isus?

[v4]
Te văd ei liberi de pământul
Și lumea veacului de-acum?
Și-alergi tu liniștit și sigur
Pe-al neprihanei veșnic drum?

[v5]
Isus te-a pus să-I fii lumină,
Și mărturie pe pământ,
Cum împlinești voința-l sfântă,
Și cum ții sfântu-l legământ?

[v6]
El și-a făcut cu prisosință
Lucrarea pentru tine, blând,
De nu-L asculți în umilință.
Vei da socoata în curând!