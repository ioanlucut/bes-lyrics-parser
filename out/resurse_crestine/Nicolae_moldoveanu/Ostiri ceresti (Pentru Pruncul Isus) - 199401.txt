[title]
Ostiri ceresti (pentru pruncul isus) {composer: {Nicolae Moldoveanu}, {rcId: {199401}}

[sequence]
v1,v2,v3

[v1]
Oștiri cerești coborau dintre stele
Sclipind măreț în lumina de sus.
Dar pentru cine veneau ei din slavă?
Pentru Isus, pentru pruncul Isus!
Înfiorați se porniră păstorii
Spre Betleem, după cum li s-a spus.
De dragul cui? Pentru cine anume?
Pentru Isus, pentru pruncul Isus!

[v2]
Din Orient, după steaua de taină,
veniră magi cu un sacru impuls.
Dar pentru cine atâtea strădanii?
Pentru Isus, pentru Pruncul Isus!
Doi sfinți profeți, un bătrân și-o bătrână,
mânați de Duhul, Ia Templu s-au dus.
Dar pentru ce, dragii mei, pentru cine?
Pentru Isus, pentru pruncul Isus!

[v3]
Și-acum vă întreb: pe pământul de astăzi,
în răsărit și-n întregul apus,
de cântăm? pentru ce? pentru cine?
Pentru Isus, pentru Pruncul Isus!
Dar ce alean ne înalță-n colinde?
Copilul sfânt ce comori ne-a adus?
El ne-a dat Harul și viața eternă!
Cântăm, cântăm, pentru Pruncul Isus.