[title]
Daca tu ma cercetezi acum {author: {Nicolae Moldoveanu}, {rcId: {220652}}

[sequence]
v1,c,v2,c,v3,c,v4,c,v5,c

[v1]
Dacă Tu mă cercetezi acum,
Cum mă vei găsi, Isuse?
/: Alergând pe luminosu-Ți drum,
Sau pe căi în beznă duse? :/

[c]
Înaintea Ta,
Doamne, înaintea Ta
Este-adevărata stare-a mea!

[v2]
Ce văd ochii Tăi în duhul meu?
Adevărul sau minciuna?
/: Duhul lumii respirând mereu,
Sau pe Duhul Sfânt întruna? :/

[v3]
Dacă Tu măsori cu-al Tău Cuvânt
Viața mea-n orice mișcare,
/: Cum arată ea-n cântarul sfânt?
Grea, sau ca un fulg în soare? :/

[v4]
Implinesc eu rânduirea Ta,
Cum e spusă-n sfânta Carte?
/: Și când Tu, oricând, vei căuta,
Sunt la jugul Tău o parte? :/

[v5]
Doamne, fă-mi Tu inima deplin
Credincioasă - ca și Tine -
/: Ca în orice timp, când merg, sau vin,
Să Te bucuri Tu de mine! :/