[title]
Doresc a-tale daruri scump isuse {author: {Nicolae Moldoveanu}, {rcId: {186264}}

[sequence]
v1,v2,v3,v4,v5

[v1]
Doresc a-Tale daruri scump Isuse,
Doresc a-Harului Tău bucurii,
/: Dar mult mai mult ca darurile-aduse,
Pe Tine Te doresc al meu să Fii! :/

[v2]
Căci fără Tine, darurile Tale,
Sunt seci și moarte, fără nici un preț,
/: Cu Tine Ceru-i plin de osanale,
Prin Tine El devine-un cer măreț.. :/

[v3]
Acolo unde este a Ta Ființă
Chiar iadul se preface-n loc divin,
/: Din întuneric gros, din neființă,
Tu faci, lumină, viață, cer senin. :/

[v4]
Un cer și-o mântuire fără Tine
Eu niciodată, Doamne, nu doresc,
/: Căci nu e Cer acolo pentru mine,
Când ochii mei cu-ai Tăi nu se-ntâlnesc! :/

[v5]
În Tine am pe veci deplin Isuse,
Și Cer și-a mântuirii bucurii,
/: Chiar azi când trec prin suferinți nespuse,
Îți simt dulceața sfintei părtașii! :/