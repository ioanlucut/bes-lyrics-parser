[title]
Ce dulce-i povara iubirii {author: {Nicolae Moldoveanu}, {rcId: {242506}}

[sequence]
v1,v2,v3

[v1]
Ce dulce-i povara iubirii,
Pe umeri curați așezată,
Ea-i mirul din Templul măririi
Și jarul pe-altarul jertfirii,
Așa e povara iubirii,
În inima-n care-i purtată!

[v2]
Ce albă e floarea iubirii,
Mai albă ca neaua-nsorită,
Ea-i sfânta podoab-a unirii,
Și-i veșnic izvor fericirii,
Așa este floarea iubirii,
În inima-n care-i primită!

[v3]
Povara și floarea iubirii,
Păstreaz-o și crește-o în mine
Să fiu de folos mântuirii,
La toți de pe calea pieirii,
Prin harul ales al iubirii,
Isus să-i atrag lângă Tine!