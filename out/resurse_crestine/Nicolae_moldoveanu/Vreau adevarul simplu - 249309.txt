[title]
Vreau adevarul simplu {composer: {Nicolae Moldoveanu}, {rcId: {249309}}

[sequence]
v1,v2,v3

[v1]
Vreau adevărul simplu
mereu să-l ’nalț mereu,
ne-mpovărat de vorbe
și nici de-un cântec greu
Să-l poată orișicine
primi ușor și lin,
așa cum cade roua
pe florile de crin.

[v2]
Vreau ca să-nalț iubirea
în mine ca un far,
de neguri neumbrită,
nici de-un păcat amar.
Să poată, fără piedici,
s-o guste cei ce-o vor,
cum soarele-și trimite
lumina, tuturor.

[v3]
Vreau natural și simplu
în mine să Te-arat,
Isuse, mai statornic
și mai adevărat.
Dă-mi de la Tine zilnic
puteri și har ceresc,
dorința Ta în mine,
să pot ca s-o-mplinesc.