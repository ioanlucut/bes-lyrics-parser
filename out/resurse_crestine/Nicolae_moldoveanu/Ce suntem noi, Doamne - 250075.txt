[title]
Ce suntem noi doamne {composer: {Nicolae Moldoveanu}, {rcId: {250075}}

[sequence]
v1,v2,v3,v4

[v1]
Ce suntem noi, Doamne, umbră și părere,
un suspin de-o clipă, iar apoi tăcere.
Ce curând ne crește și ne ia pământul,
izvorâm ca apa și zburăm ca vântul!

[v2]
Ce lăsăm noi, Doamne, la plecarea noastră,
din taina cea neagră spre taina albastră?
Vrednică-i de voia și zările Tale
doar urma luminii pe-a dragostei cale.

[v3]
Ce lăsăm noi, Doamne, din visul opririi,
doar sfânta cenușă jertfită iubirii,
cereasca mireasmă ce-am ars rugăciunii
și roua de aur din ochii minunii.

[v4]
Ce ținem noi Doamne, al nostru-n vecie,
doar ce dăm acuma la alții și Ție,
doar dulcea tăcere, sfințită-n suspine,
doar ceasul de taină trăit lângă Tine.