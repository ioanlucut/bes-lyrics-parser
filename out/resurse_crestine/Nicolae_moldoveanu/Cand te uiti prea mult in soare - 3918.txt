[title]
Cand te uiti prea mult in soare {composer: {Nicolae Moldoveanu}, {rcId: {3918}}

[sequence]
v1,c,v2,c,v3,c,v4,c,v5,c

[v1]
Când te uiți prea mult în soare,
Nu mai vezi pământul jos;
Când te crezi prea multe-n stare,
Uiți de cel neputincios.

[c]
Nu uita, nu uita, nu uita
Că-i un vis și viața ta, că-i un vis și viața ta;
În curând, în curând, în curând
Parcă nici n-ai fost, n-ai fost nicicând!

[v2]
Când lumina-n tine scade,
Cresc a umbrelor poveri;
Când virtutea-n pofte-ți cade,
Pierzi cereștile puteri.

[v3]
Când iți e prea cald și bine,
Umbli singur, rupt de toți;
Când ai zile prea senine,
Nu mai cauți pe frați și soți.

[v4]
Cât de bine-ți face ție
Dumnezeu când ești fălos,
Că te duce-n sărăcie
Și te-aruncă-n lacrimi jos.

[v5]
Ce cunună, ce cunună
Umblă Domnul ne-ncetat
Și pe capul tău s-o pună
Dac-ar fi mai aplecat.