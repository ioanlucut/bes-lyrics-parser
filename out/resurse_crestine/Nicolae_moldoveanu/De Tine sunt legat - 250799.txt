[title]
De tine sunt legat {composer: {Nicolae Moldoveanu}, {rcId: {250799}}

[sequence]
v1,v2,v3

[v1]
De Tine sunt legat Isus
și vreau să fiu pe totdeauna,
- când am venit și când m-am dus,
de Tine-am vrut să-ntreb întruna.
Pe Tine vreau să Te urmez,
- și-n lume-oricât ar fi de bine,
nici vreau să merg, nici să m-așez
acolo unde nu-s cu Tine.

[v2]
Unde mergi Tu să merg și eu
nedespărțit pe veșnicie,
poporul Tău să fie-al meu
și robii Tăi mi-s frați și mie.
Ocara Ta-i ocara mea
și spinii Tăi mi-i vreau cunună,
odihnă-mi vreau odihna Ta,
și pătimirea dimpreună.

[v3]
Oriunde Tu vei fi primit,
doresc să merg cu bucurie,
și pe-așternutul Tău smerit,
mereu să-mi faci un loc și mie.
Nu-mi vreau pe lume-alt loc și drum
nici azi Isus și niciodată,
ci soarta mea o vreau de-acum
pe veci cu soarta Ta legată.