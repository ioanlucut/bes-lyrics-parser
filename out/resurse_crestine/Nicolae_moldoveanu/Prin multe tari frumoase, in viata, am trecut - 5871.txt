[title]
Prin multe tari frumoase in viata am trecut {author: {Nicolae Moldoveanu}, {rcId: {5871}}

[sequence]
v1,v2,v3,v4,v5,v6

[v1]
Prin multe țări frumoase, în viață, am trecut
Și-atâtea văi și dealuri frumoase am văzut;
Dar nici un deal din lume nu m-a atras așa
/: Ca dealul, ce, pe nume
Se cheamă Golgota. :/

[v2]
Acesta nu se-nalță cu vârful pân’ la nori;
Pe culmea lui, zăpada nu cerne albe flori.
Și totuși nici pe-un munte
/: Nu m-am simțit așa
De Dumnezeu aproape
Ca sus, pe Golgota. :/

[v3]
Nu-s brazi înalți acolo, nici iarbă verde jos,
Dar este sus pe munte un lucru prețios:
E crucea răstignirii,
/: Și jertfa de pe ea
Ne dete mântuirea,
Aceasta-i Golgota! :/

[v4]
Și nu sunt nici izvoare pe dânsul, când privești,
Nici râuri curgătoare de ape pământești,
Dar este, sus pe cruce,
/: Izvorul minunat
Ce greșurile lumii
Le-a șters și le-a spălat. :/

[v5]
De-acolo, și tâlharul se-ntoarce credincios;
Și mântuit se-ntoarce căitul păcătos.
Acolo, vezi pe Domnul
/: Când plângi sub crucea Sa;
Acolo-i bucuria,
Veniți la Golgota! :/

[v6]
Tu, omule, ce-n lume suspini nemângâiat,
Înalță al tău suflet spre locul minunat!
Acolo, mântuirea
/: Și pacea vei afla;
Acolo-i fericirea,
Veniți, la Golgota! :/