[title]
Facand m-ai invatat sa fac {composer: {Nicolae Moldoveanu}, {rcId: {1570}}

[sequence]
v1,v2,v3,v4

[v1]
Făcând, m-ai învățat să fac,
Privind mereu la Tine,
Tăcând m-ai învățat să tac
Ca să-nțeleg mai bine.
Cântând, m-ai învățat să cânt
Cereasca Ta cântare,
Și cuvântând mi-ai dat cuvânt
Cu miez și-nflăcărare.

[v2]
Rugându-Te m-ai învățat
Ca să mă rog mai bine
Smerindu-mă m-ai înălțat,
Spre-a-ngenunchia ca Tine.
Răbdând, m-ai învățat s-aștept
Cum altfel nu se poate,
Mustrând mi-ai arătat ce drept
Mă vrei să umblu-n toate.

[v3]
Tu, numai Tu m-ai învățat
Și nimenea altcine,
Tot ce-am primit și tot ce-am dat
A fost doar de la Tine.
În flăcări numai am privit
Ce față strălucită,
Au toți acei ce și-au trăit
Credința neclintită.

[v4]
/: Dar numa-n ceruri voi vedea
Ce veșnică cunună
Și strălucire va gusta
Umblarea împreună. :/