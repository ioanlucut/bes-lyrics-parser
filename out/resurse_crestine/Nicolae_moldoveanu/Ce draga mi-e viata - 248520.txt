[title]
Ce draga mi-e viata {composer: {Nicolae Moldoveanu}, {rcId: {248520}}

[sequence]
v1,c,v2,c2,v3,c3

[v1]
Ce dragă mi-e viața,
Isuse-acum când pot,
În lupta Ta frumoasă
Să-i ard avântul tot.

[c]
/: Când pot să-Ți dau curate
A inimii simțiri,
Să-mpărtășesc puternic
Înaltele-Ți trăiri. :/

[v2]
Când dulcea Ta lumină
Mi-e limpede cleștar,
Când clipele-mi sunt aur
Și lacrimile jar,

[c2]
/: Când frații parcă-s îngeri,
Biserica un cer,
Și nu știu de înfrângeri,
De noapte și de ger... :/

[v3]
Când nu-i cu neputință
Nimic din tot ce vreai,
Când totu-i numai cântec,
Și dragoste și rai,

[c3]
/: Ce drag îmi e cu Tine,
Să merg și să rămâi,
Ce dulci sunt toate toate
În dragostea dintâi! :/