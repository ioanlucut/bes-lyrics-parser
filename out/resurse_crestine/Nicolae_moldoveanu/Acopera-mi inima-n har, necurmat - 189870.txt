[title]
Acopera-mi inima-n har necurmat {author: {Nicolae Moldoveanu}, {rcId: {189870}}

[sequence]
v1,c,v2,c,v3,c,v4,c,v5,c

[v1]
Acoperă-mi inima-n har, necurmat,
Isuse, acoper-o-n Tine,
Să nu mi-o străpungă vreun duh necurat
Cu-ndemnuri și gânduri străine!

[c]
Acoperă-mă-n har
Acoperă-mă-n har,
Isuse-n orice timp și loc,
Acoperă-mă-n har!...

[v2]
Acoperă-mi gura în har nesfârșit,
Ca pururi vorbirea să-mi fie,
Îndemn ne-nfricat înspre cerul slăvit,
Și slavă să-Ți cânte doar Ție!

[v3]
Acoperă-mi ochii în har luminos,
Spre Tine mereu să privească,
Și chipul de lut, să mi-l facă frumos,
Primind strălucire cerească!

[v4]
Acoperă-mi zilnic urechile-n har,
Să n-aud ce-nvață pământul,
Și jertfă curată s-aduc pe altar,
Deplin ascultându-Ți Cuvântul!

[v5]
Acoperă-mi viața întreagă, Isus,
În har și-adevăr și iubire,
Să-mpart pretutindeni cu suflet supus,
Mireasmă de Cer, în sfințire!