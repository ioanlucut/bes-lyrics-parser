[title]
O creste-mi ravna doamne {composer: {Nicolae Moldoveanu}, {rcId: {249787}}

[sequence]
v1,v2,v3

[v1]
O, crește-mi râvna, Doamne, și setea de-a lucra,
mai vrednică de Tine să-mi fie slujba mea.
Pe semeni cu blândețe să-i înțeleg pe toți
cu milă socotindu-i de-aceeași soartă soț.

[v2]
Iubirea lor unind-o cu dragoste de frați,
cu rod mai copt să-mi fie toți anii încărcați.
Nelingușind pe nimeni, Cuvântul să-l vestesc,
învrednicit de cinstea că-l cred și că-l trăiesc.

[v3]
Tu care-mi știi cărarea și-mi numeri pașii mei,
fă-mi și mai demn de Tine oricare dintre ei.
Tu care-mi dărui pacea și nimeni n-o mai ia, fă-mi rodnică viața să locuiești în ea.