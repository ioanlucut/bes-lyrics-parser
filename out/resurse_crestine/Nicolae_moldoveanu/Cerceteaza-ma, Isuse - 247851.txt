[title]
Cerceteaza-ma isuse {author: {Nicolae Moldoveanu}, {rcId: {247851}}

[sequence]
v1,v2,v3

[v1]
Cercetează-mă, Isuse,
Vezi ce inima-mi ascunde,
Vezi ce flacăr-o topește
Și-n adâncu-i ce-o pătrunde.
Vezi dacă-i pe căi străine,
Și prin Duhul Tău mi-o-ndreaptă
Tu cunoști și știi mai bine
Tot ce vrea și tot ce-așteaptă.

[v2]
Curățește-o-n sfântu-Ți sânge
De-orice duh de viclenie,
De-orice neguri și ispite
Și porniri spre vrăjmășie.
Pune-o Tu-n lumina vieții
Și-n virtuțile divine,
Fă să ardă-n flăcări sfinte
De iubire. pentru Tine...

[v3]
Cercetează-mă, și du-mă
Pe cărarea Ta cea una,
Nu cum vreau eu, ci de-a pururi
Cum vrei Tu, să fiu într-una.
Să se vadă-n mine viața
Și lucrarea Ta cerească
Și-al Tău Nume mai cu râvnă
Viața mea să-L proslăvească.