[title]
Se duc cocorii {composer: {Nicolae Moldoveanu}, {rcId: {250904}}

[sequence]
v1,v2,v3

[v1]
Se duc cocorii rând pe rând
și rând pe rând trec rândunele,
spre locul unde-un tainic gând
îndeamnă inima din ele.
Spre Țara Soarelui voios
un dor tot mai aprins le-ndeamnă,
cu cât în față-i mai frumos,
cu cât în urmă li-e mai toamnă.

[v2]
Plecați iubite rândunici,
dar când veți fi trecute marea,
uita-veți oare voi c-aici
e cuibul ce v-a dat cântarea?
Se duc și-a mele dragi cântări,
rând după rând spre Sfânta Țară,
unde-n eterne desfătări
le-așteaptă sfânta lor Comoară.

[v3]
Se duc cu-atâta zbor voios
și-un dor cu-atât mai sfânt le-ndeamnă,
cu cât ’nainte-i mai frumos,
cu cât în urmă-i tot mai toamnă.
Zburați cântări, dar când odat’
veți fi în slava Țării Bune,
la cuibul gol ce v-a zburat,
gândiți-vă cu rugăciune.