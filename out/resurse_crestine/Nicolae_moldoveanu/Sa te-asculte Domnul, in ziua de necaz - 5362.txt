[title]
Sa te-asculte domnul in ziua de necaz {composer: {Nicolae Moldoveanu}, {rcId: {5362}}

[sequence]
v1,c,v2,c2,v3,c3

[v1]
Să te-asculte Domnul, în ziua de necaz!
Ocrotitoarea-I mână să-ți cadă pe obraz
Și ajutor trimită-ți din al Său Locaș sfânt!
Din Sion să te-ajute oriunde pe pământ!

[c]
/: Aminte să-Și aducă de-a ta mâncare-n dar
Și-n inimă să-ți toarne dumnezeiescul har!
Și-a tale foste planuri, ori altele de-ar fi,
Pe toate le transforme în sfinte bucurii! :/

[v2]
Și de-așa biruință, un steag vei flutura
În Numele Acelui pe Care-L vei cânta;
Aminte să ia Domnul când fi-vor ochii uzi
De-a-tale cereri, însă, nimic să nu-I ascunzi!

[c2]
/: Știm însă de pe-acuma că El va da răspuns
Primind atâtea cereri, scăpând pe al Său uns
Și fi-va împlinită dorința orișicui
Prin brațu-atotputernic, prin dreapta Tatălui. :/

[v3]
Să nu ai bizuire pe care și pe cai,
Căci va să vină vremea când dragoste să n-ai;
Să faci cum fac atâția, la fel cum fac și eu,
Și bizuirea noastră să fie Dumnezeu!

[c3]
/: Căci ei se vor răsfrânge și vor cădea-n cărare,
Dar cu-al Său ajutor, rămânem în picioare.
O, mântuiește, Doamne, mai iartă-l pe iertat
Și la chemări răspunde, iubite Împărat!... :/