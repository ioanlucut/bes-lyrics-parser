[title]
Samson cand a fost biruit {author: {Nicolae Moldoveanu}, {rcId: {3856}}

[sequence]
v1,c,v2,c2,v3,c3,v4,c4

[v1]
Samson când a fost biruit de păcat,
Dalila tăiatu-i-a părul,
C-atunci legământul cel sfânt și-a călcat
Și-atunci și-a trădat Adevărul.

[c]
Atuncea vrăjmășii l-au prins și i-au scos
Și ochii - plătindu-și desfrâul
La râșnița lor, într-o temniță, jos,
L-au pus să le macine grâul! :/

[v2]
Când drumul credinței prin har nu ți-e drept,
Când ochii-ți privesc într-o parte,
Dalilele lumii te-apucă la piept,
Și viața ți-o-împing înspre moarte.

[c2]
Te leagă cu funii mai strâns de pământ,
Tăindu-ți puterea cea sfântă,
Și calci în picioare un sfânt legământ,
Căci false iubiri te încântă!

[v3]
Vrăjmășii te-apucă și ochii ți-i scot
Să nu poți vedea niciodată
Frumos Adevărul cu cerul lui tot,
Din Țara-n lumina îmbrăcată!

[c3]
La râșnița lor te silesc să-nvârtești
Să macini sămânța minciunii,
Mai crunt te apăsă, când tu obosești
N-au milă de tine niciunii.

[v4]
Pieri-vei cu ei în lumescul palat,
Când ora cea sfântă-o să vie,
De nu-L chemi pe Domnul cel Sfânt și-ndurat,
Căci vremea de har e târzie!

[c4]
O, Doamne, păzește-mă Tu să nu fiu
Cuprins de-o Dalilă vicleană,
Iar drumul credinței, mai drept să mi-l ții,
Nălțându-Ți doar Ție Osană! :/