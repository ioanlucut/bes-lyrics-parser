[title]
Nu-i batran nicicand acela {author: {Nicolae Moldoveanu}, {rcId: {244432}}

[sequence]
v1,v2,v3

[v1]
Nu-i bătrân nicicând acela
Ce-are-un suflet credincios
Dragostea și lupta-l face
Tot mai tânăr în Hristos.
Ochii lui văd tot mai bine,
Mersul lui e tot mai drept,
Inima-i e tot mai tare,
Graiul tot mai înțelept.

[v2]
Brațele-i mai cu iubire
Poartă pe-alții fericit,
Duhu-i mai cu-nflăcărare
Rugăciunii dăruit.
În Hristos crescând într-una
Mai bogat cu orice har,
Viața lui e dăruire,
Vorba lui mărgăritar.

[v3]
Slujba lui e-o tot mai sfântă
Cinste Numelui Divin,
Calea lui e mântuire
Pentru câți pe urmă-i vin.
Printr-o dragoste fierbinte,
Un duh cald și-un mers frumos
Nu-i bătrân, ci-i veșnic tânăr
Un ostaș al lui Hristos.