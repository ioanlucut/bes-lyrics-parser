[title]
Cuvantul tau isuse cuvantul tau cel sfant {composer: {Nicolae Moldoveanu}, {rcId: {186405}}

[sequence]
v1,v2,v3,v4

[v1]
Cuvântul Tău Isuse, Cuvântul Tău cel sfânt,
Mi-e singura lumină și pază pe pământ.
Prin el primesc credința și dragostea de Sus,
Prin el am adevărul, căci el ești Tu, Isus!

[v2]
Cuvântul Tău Isuse, Cuvântul Tău ceresc,
Mi-e hrană și putere, și har dumnezeiesc!
Prin el primesc viață și-avânt spre ceruri, Sus,
De-ascult de el întruna, de Tine-ascult Isus!

[v3]
Cuvântul Tău Isuse, Cuvântul Tău de har,
Mi-e haină și podoabă și sfânt mărgăritar.
Căci îmbrăcat întrânsul, când Te urmez supus,
Eu pururea cu Tine, voi semăna Isus!

[v4]
Cuvântul Tău Isuse, Cuvântul Tău divin,
Mi-e armă de-apărare, și sabie și-alin.
Căci înarmat cu dânsul eu nu pot fi răpus,
Ci fi-voi ca și Tine, biruitor, Isus!