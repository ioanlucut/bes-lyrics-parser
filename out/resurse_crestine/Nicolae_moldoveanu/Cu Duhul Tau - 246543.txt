[title]
Cu duhul tau {author: {Nicolae Moldoveanu}, {rcId: {246543}}

[sequence]
v1,c,v2,c,v3,c,v4,c

[v1]
Cu Duhul Tău, ființa mea,
O, Doamne, să mi-o umpli vreau,
Să pot apoi, oricând, din ea
La alții din belșug să dau.

[c]
Umple-mă mereu,
Sfinte Dumnezeu;
Umple-mă deplin
Cu-al Tău har divin,
Ca apoi, curat,
Să dau ce mi-ai dat,
Celor ce doresc
Darul Tău ceresc!

[v2]
Din ce e-al meu, sau de la om,
Să nu dau nimănui nicicând,
Ci numai din al vieții pom
Să-mpart la orișice flămând.

[v3]
Să mă golesc desăvârșit
De eul meu, de tot ce-i rău,
Ca să mă umpli neoprit,
Cu Tine și cu cerul Tău.

[v4]
Te rog, cu plinătatea Ta,
O, Doamne, să mă copleșești,
Să pot din ale Tale da
La orișicine - cum dorești!