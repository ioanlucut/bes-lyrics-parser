[title]
Pe-acest pamant de viata tulburata {author: {Nicolae Moldoveanu}, {rcId: {5867}}

[sequence]
v1,c,v2,c,v3,c,v4,c,v5,c,v6,c

[v1]
Pe-acest pământ de viață tulburată,
Trăiam o viață fără de folos.
Nu cunoșteam să fie-o altă viață,
Dar, iată, am aflat-o în Hristos.

[c]
/: Ce dulce mângâiere m-a pătruns!
Ce dulce, ce sfântă,
Ce fericire-n suflet mi-ai adus,
Isus! :/

[v2]
În lume-aceasta rea și pieritoare,
O fericire am căutat mereu,
Dar într-o dimineață, cu mult soare,
Mi-a dat o fericire, Dumnezeu.

[v3]
Îmi cântă inima de bucurie,
Tresaltă-n cântece necontenit;
O viață-ntreagă-Ți cântă numai Ție,
Prea scumpul meu, Isus Hristos, iubit.

[v4]
Mi-e sufletul mereu în sărbătoare,
Căci L-am primit pe Domnul meu iubit;
Nu-i altă fericire-atât de mare
Ca fericirea să fii mântuit.

[v5]
Ajută-mă, Isus, pe calea vieții!
Și har cu cântece să-mi dai mereu,
Să fiu curat ca roua dimineții,
Când va veni Mântuitorul meu.

[v6]
Hai, cântă și tu, prietene, cântarea,
Cântarea întâlnirii cu Isus!
Cântând acum primești eliberarea,
Ce ți-ai dorit-o tu demult nespus.