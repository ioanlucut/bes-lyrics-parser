[title]
Strain am fost odata {composer: {Nicolae Moldoveanu}, {rcId: {5430}}

[sequence]
v1,v2,v3

[v1]
Străin am fost odată,
Străin și alungat,
Nici frați n-aveam, nici tată,
Nici mamă-nduioșată
Să mângâie vreodată
Obrazu-nsângerat.

[v2]
Dar Te-am aflat pe Tine,
Isuse, preaiubit;
În chinuri și-n suspine,
La toți le-a fost rușine
Să vina lângă mine -
Tu singur ai venit.

[v3]
Rămân deci pan’ la moarte,
Sub crucea Ta supus,
Bucăți de m-ar împarte,
Pe drumuri să mă poarte,
Tot nu mă vor desparte
De Tine, nu, Isus!