[title]
Trudit ai fost {composer: {Nicolae Moldoveanu}, {rcId: {249748}}

[sequence]
v1,v2,v3,v4

[v1]
Trudit ai fost, și chinuit,
Isus,
pentru păcatul meu cumplit,
Isus.
Băuși al morții plin pahar,
atât de-amar, atât de-amar,
Isus.

[v2]
Plătit-ai preț nemăsurat,
Isus,
ca eu să fiu răscumpărat,
Isus.
Din veșnicii, iubirea Ta,
mă căuta, mă căuta,
Isus.

[v3]
Și m-a găsit adânc căzut,
Isus,
acolo-n fund de văi, pierdut,
Isus.
M-ai ridicat atât de blând,
și lăcrimând, și lăcrimând!
Isus.

[v4]
Îți mulțumesc și mă închin,
Isus,
de tot ce-ai îndurat senin,
Isus.
Prin jertfa Ta m-ai mântuit,
desăvârșit, desăvârșit,
Isus.