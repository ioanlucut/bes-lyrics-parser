[title]
Nu mai spune-a ta durere frate nimanui {composer: {Nicolae Moldoveanu}, {rcId: {5347}}

[sequence]
v1,v2,v3,v4,v5,v6

[v1]
Nu mai spune-a ta durere, frate, nimănui!
Povestește-I tot necazul numai Domnului!
/: N-alerga cu grijurile tale sufletești
Nici la prieteni, nici la oameni, să le povestești! :/

[v2]
Oamenii nu pot s-aline suferința ta,
Prietenii nu pot s-ajute orișicui ar vrea,
/: Însă Cel din veșnicie binecuvântat
A venit întotdeauna la câți L-au chemat. :/

[v3]
De plângi astăzi și te doare, mâine vei cânta;
Cel ce știe-a face rana o va vindeca.
/: Nu pierde curajul, frate, nu te întrista!
Rana ta nu e spre moarte, ci spre slava Sa. :/

[v4]
Și când tu vei înțelege, vei dori mereu
Pe Acela ce nu uită de poporul Său,
/: Căci obrajii tăi cu lacrimi au fost adăpați,
Dar în veșnicia slavei vor fi mângâiați. :/

[v5]
Deci, te du la Domnul, frate, El te-a ridica!
Rana ta cea grea de moarte o va și lega.
/: Și astfel vei fi de-a pururi de El ușurat,
Căci așa cum El lucrează nimeni n-a lucrat!... :/

[v6]
Doamne, peste-a noastră față, toarn-al Tău alin!
Peste ceața vieții noastre toarn-al Tău senin!
/: Doamne, varsă-a Ta putere, mângâierea Ta!
Peste noi întinde-Ți brațul, dă-ne pacea Ta! :/