[title]
Coboara ziua {composer: {Nicolae Moldoveanu}, {rcId: {248835}}

[sequence]
v1,v2,v3

[v1]
Coboară ziua-n spre-asfințit,
ca viața-n bătrânețe,
lumina-i trece liniștit
spre-o altă tinerețe.
Crezând aceleiași porunci
ce le-a-ntocmit cărare,
trec toate - urmând mereu de-atunci
eterna ascultare.

[v2]
Nici unele nu stau din drum,
nici nu se-abat din cale,
ci toate țin ca-ntâi și-acum
porunca voii Sale!
Urmează după noapte zi
Și iarnă după vară,
merg toate-toate cum ar fi
întâia zi și seară...

[v3]
Învață-mă, firesc amurg,
eternele povețe,
prin care zilele să-mi scurg
spre-o sfântă tinerețe.
Și când cu-n ultim asfințit
viața mea-nceta-va,
să-i moștenesc desăvârșit
nemaiapusă slava.