[title]
In veci noi n-am vedea pe tatal {author: {Nicolae Moldoveanu}, {rcId: {244403}}

[sequence]
v1,c,v2,c,v3,c,v4,c,v5,c

[v1]
În veci noi n-am vedea pe Tatăl
Când prin Hristos nu L-am privi,
Căci focul Feței Lui ne-ar arde,
Și strălucirea-I ne-ar orbi!

[c]
Pe Dumnezeul cel ascuns,
doar Fiul singur L-a pătruns,
de nu vrei să-L cunoști prin El,
în veci nu-L vei putea altfel!

[v2]
Noi n-am putea-ntâlni pe Tatăl,
Și slava Lui de ne-ndurat,
De n-ar fi Fiul Său prin care
Ni S-a făcut apropiat!

[v3]
El stă-n lumină orbitoare,
Și-n foc de mii de sori aprins
Și-n slavă negrăit de sfântă,
De nepătruns și necuprins!

[v4]
Căutați-L prin Hristos pe Tatăl
Și Duhul vă va lumina,
Căci cine prin Hristos nu-L caută
În veci nu-L va putea afla.

[v5]
O, numai Fiul Său cel dulce,
Ni L-a putut descoperi,
Că-n veci noi n-am avea pe Tatăl
Când pe Hristos nu L-am primi!