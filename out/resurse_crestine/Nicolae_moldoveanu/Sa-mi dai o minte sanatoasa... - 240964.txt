[title]
Sa-mi dai o minte sanatoasa {composer: {Nicolae Moldoveanu}, {rcId: {240964}}

[sequence]
v1,c,v2,c2,v3,c3,v4,c3

[v1]
Să-mi dai o minte sănătoasă,
Părinte-Ți cer cu stăruință,
Ca voia Ta cea luminoasă,
S-o înțeleg cu ușurință.

[c]
Să-mi dai puteri și har mai mare
Să pot urma întotdeauna,
A adevărului cărare,
Să nu mai pot urma minciuna!

[v2]
Să-mi dai iubire mai fierbinte,
De Cer, de frați s-alerg ca vântul
Spre Ținta ce mi-ai pus ’nainte,
Să nu mai pot iubi pământul!

[c2]
Să-mi dai prin Duhul Sfânt dorință,
S-ascult Cuvântul care-L sameni,
Și-apoi trăindu-l cu credință,
Să nu mai pot s-ascult de oameni!

[v3]
Să-mi dai oricând statornicie,
În lupta sfântă și curată,
Și biruind cu bărbăție,
Să nu mai pot cădea vreodată!

[c3]
C-atuncea pot s-ascult de Tine
Călcând pe urma voii Tale,
Când nu ascult de voci străine,
Când nu pășesc pe altă cale!

[v4]
Și-atunci primesc din plin iubire,
Când nu iubesc a lumii viață,
Pe-aripi de har și fericire,
Zoresc spre alba Dimineață.