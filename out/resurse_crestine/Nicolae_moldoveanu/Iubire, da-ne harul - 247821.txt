[title]
Iubire da-ne harul {composer: {Nicolae Moldoveanu}, {rcId: {247821}}

[sequence]
v1,v2,v3

[v1]
Iubire, dă-ne harul
Ce încă nu-l știm noi:
În stare ca vrăjmașul
Să-l scoată din noroi,
Să-l spele, să-l sărute,
Să-l pună-n loc de sus;
- Iubire, dă-ne harul
Din Duhul lui Isus.

[v2]
Lumină, dă-ne harul
Ce încă noi nu-l știm:
Spre orice suferință,
Cerește să privim,
Să fericim calvarul
Chiar cel mai dureros;
- Iubire, dă-ne harul
Din Crucea lui Hristos!

[v3]
Putere, dă-ne harul
Ce noi nu-l știm acum:
Nebănuita slavă
Din cel mai aspru drum,
Eternul imn al jertfei
Sublimului apus;
- Iubire, dă-ne harul
Din Slava lui Isus!