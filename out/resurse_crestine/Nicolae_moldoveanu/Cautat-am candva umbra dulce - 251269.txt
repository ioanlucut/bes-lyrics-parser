[title]
Cautat-am candva umbra dulce {composer: {Nicolae Moldoveanu}, {rcId: {251269}}

[sequence]
v1,v2,v3

[v1]
Căutat-am cândva umbra dulce
a unei părintești iubiri,
dar ce curând a dus-o noaptea
și înnorarea - nicăiri.
Căutat-am umbra tinereții,
crezând în ea cu-adevărat,
dar ce curând a dus-o vântul,
și urma cum i-a spulberat!

[v2]
Căutat-am umbra slavei lumii
și-n a ei bunuri adăpost,
și-n prietenia ei un reazim,
- Dar, vai, ce-amăgitoare-au fost!
Căutat-am loc din umbră-n umbră,
mereu mințit, mereu sperând,
dar gol m-am dus din orice parte
și-amar am plâns de orice rând.

[v3]
Dar umbra Ta, Cel Preaputernic
când am aflat-o fericit,
de câtă arșiță-ndelungă
despovărat m-am odihnit.
O, dulce Umbră, dă-mi odihna
acum, trecând prin lumea grea,
și-apoi te fă Lumină dulce
de Mâine-n veșnicia mea.