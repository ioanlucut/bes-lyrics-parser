[title]
Eu pe puterea ta ma bizuiesc {author: {Nicolae Moldoveanu}, {rcId: {246279}}

[sequence]
v1,c,v2,c,v3,c,v4,c,v5,c

[v1]
Eu pe puterea Ta mă bizuiesc,
Mântuitorul meu iubit,
Când lupte mari în juru-mi se ivesc,
Prin ea rămân nebiruit.

[c]
Puterea Ta,
În lupta grea,
Păstrează pacea-n viața mea,
Și-mi dă avânt
Să fiu ne-nfrânt
Oricând pe-acest pământ.

[v2]
Puterea Ta, în mine, necurmat,
Îmi crește-un tineresc avânt,
Să pot ’nălța mai viu și-adevărat
Dumnezeiescul Tău Cuvânt.

[v3]
Puterea Ta în orice zori de zi
Din somn mă scoală-ncrezător,
În lucrul Tău să pot din nou porni
Cu-nflăcărare și cu spor.

[v4]
Puterea Ta mă trece liniștit
Prin valurile lumii, mari,
Ea mă păstrează-n Tine neclintit
Prin bezne-adânci și vânturi tari.

[v5]
Puterea și iubirea Ta mereu
Să mă-nsoțească pe deplin,
Să pot al harului sfânt curcubeu
Spre slava Ta să-l ’nalț, amin.