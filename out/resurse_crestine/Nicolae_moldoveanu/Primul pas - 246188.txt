[title]
Primul pas {author: {Nicolae Moldoveanu}, {rcId: {246188}}

[sequence]
v1,v2,v3,v4

[v1]
Dac-am făcut un act necugetat,
Dac-am greșit amar și nu odat’,
De-am împlinit un rău de neiertat,
O, Doamne, Doamne, știu, către păcat
/: Al meu fu primul pas :/
Către păcat, către păcat,
Al meu fu primul pas.

[v2]
Dacă m-ademenit ispita grea,
Dacă orbit am ascultat de ea,
Dac-am uitat de adevăr așa,
O, Doamne, Doamne, știu, pe calea rea
/: Al meu fu primul pas. :/
Pe calea rea, pe calea rea,
Al meu fu primul pas.

[v3]
Dacă privind la Drumul Tău cel sfânt,
Dac-am văzut cât de departe sunt,
Dacă spre el nu pot să mă avânt,
O, Doamne, știu c-afară din Cuvânt
/: Al meu fu primul pas. :/
Înspre pământ, înspre pământ
Al meu fu primul pas.

[v4]
Dar dacă astăzi sunt pe Cale iar,
Dac-am primit din nou belșug de har,
Dac-am uitat durere și amar,
O, Doamne, Doamne, știu: spre-acest hotar
/: Al Tău fu primul pas. :/
Spre sfântul har, spre sfântul har,
Al Tău fu primul pas.