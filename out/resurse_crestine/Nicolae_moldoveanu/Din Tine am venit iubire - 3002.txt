[title]
Din tine am venit iubire {author: {Nicolae Moldoveanu}, {rcId: {3002}}

[sequence]
v1,c,v2,c,v3,c,v4,c

[v1]
Din Tine am venit Iubire
Și tot spre Tine merg mereu,
Frumsețe și desăvârșire
Doar Tu dai sufletului meu.

[c]
O, Iubire, o, Iubire,
Har Etern venit de sus,
Mântuire, mântuire
Prin Golgota mi-ai adus.

[v2]
Deși întruna ești cu mine
Și necurmat mă fericești,
Mă arde dorul după Tine
Să Te pătrund mai mult cum ești.

[v3]
Fă clipele vieții mele
Izvoare proaspete de har,
Ca să țâșnești doar Tu din ele,
Îmbelșugat pe-orice hotar.

[v4]
Din Tine am venit, Iubire,
Și merg spre Tine necurmat,
Că-n binecuvântata-Ți fire
E Dumnezeu cu-adevărat!