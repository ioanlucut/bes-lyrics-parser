[title]
Ochii pironiti spre ce-o sa vie {composer: {Nicolae Moldoveanu}, {rcId: {249946}}

[sequence]
v1,c,v2,c,v3,c

[v1]
Ochii pironiți spre ce-o să vie,
prin credință necurmat s-avem,
să păstrăm mereu-mereu nădejdea tot mai vie
spre aceea ce vom fi - nu ce suntem.
S-alipim iubirea noastră-ntreagă
de Isus, ce-ntâi El ne-a iubit,
prin trăirea noastră să-nțeleagă
cât de mult și-adânc ne-am dăruit.

[c]
Chiar dureri când ne încearcă viața,
și ne brăzdează fața,
e harul Tău, Isuse, ne-nțeles și plin.
Focul lor e sfântă curățire.
Și-adânca umilire
e înălțarea spre un cer tot mai senin.

[v2]
Să nu obosim când trecem marea
și să nu privim la valul greu,
Stâlpul cel de foc cuprinde toată-toată zarea,
să ’nălțăm spre El privirea tot mereu.
S-alipim credința noastră-ntreagă,
de Isus, slăvitul Stâlp de foc,
prin trăirea noastră să-nțeleagă,
că doar El ni-e fericitul Loc.

[v3]
Nu mai este mult și-a crucii cale
va ajunge Țărmul minunat,
ce cântări vor fi atunci, ce sfinte osanale,
în lerusalimul nou străluminat!
S-alipim nădejdea noastră-ntreagă
de Isus, Biruitorul sfânt,
prin trăirea noastră să-nțeleagă,
că păstrăm preasfântu-I Legământ.