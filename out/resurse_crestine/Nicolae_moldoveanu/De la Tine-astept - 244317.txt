[title]
De la tine-astept {author: {Nicolae Moldoveanu}, {rcId: {244317}}

[sequence]
v1,v2,v3,v4

[v1]
De la Tine-aștept, Isuse,
Necurmat să-mi dai credință,
Să trăiesc mai plin virtutea,
Cum e sfânta Ta voință.
De la Tine-aștept într-una
Dragoste înflăcărată,
Ca să pot iubi pe-oricine,
Cum e voia Ta curată.

[v2]
De la Tine-aștept știința
Și-a nădejdii sfântă pernă,
Pe-al Tău drum să fiu statornic
Cum e voia Ta eternă.
De la Tine-aștept povață
Și putere și lumină,
Să-ți pot săvârși lucrarea
Cum e voia Ta divină.

[v3]
De la Tine-aștept fierbinte,
Dor și râvnă neclintită,
În vestirea mântuirii,
Cum e voia Ta sfințită.
De la Tine-aștept, Isuse,
Viața mea duhovnicească,
Ca să-Ți fiu un martor vrednic
Cum e voia Ta cerească.

[v4]
Căci dacă nu torni în mine,
Zilnic harul Tău cel mare,
Nu-s nimic, Isuse, Doamne.
Nici de-un bine nu-s în stare.
De la Tine am și viață
Și virtuți nemăsurate.
Tu ești doar Izvorul veșnic
Harurilor toate-toate.