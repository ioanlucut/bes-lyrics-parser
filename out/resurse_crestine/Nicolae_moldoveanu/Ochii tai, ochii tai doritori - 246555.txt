[title]
Ochii tai ochii tai doritori {composer: {Nicolae Moldoveanu}, {rcId: {246555}}

[sequence]
v1,v2,v3,v4

[v1]
Ochii tăi, ochii tăi doritori
Ce privesc la păcat surâzând,
Vinovați, desfrânați și ușori
Ce amar vor plăti în curând.
Ochii tăi, ochii tăi nesătui
Ce-ar dori, ar căuta și-ar pofti,
Tot mai mult să cuprinzi și s-adui,
Ce curând, ce amar vor plăti!

[v2]
Ochii tăi, ochii tăi încruntați
Ce se-ntorc de la cer, de la har
Îngroziți, chinuiți și-nsetați,
Ce curând vor plăti cu amar!
Ochii tăi ce privesc la Hristos
Rugători, credincioși și curați,
Pentru tot ce-au răbdat dureros
Ce curând vor zâmbi mângâiați!

[v3]
Ochii tăi ce-au vegheat și au plâns,
Semănând și-ngrijind și-așteptând,
Pentru tot ce-au lăsat și le-au strâns,
Ce-alinați vor zâmbi în curând!
Nu privi, nu dori, nu gusta
Din păcat, însoțind pe cei răi,
Căci amar vor plăti, nu uita,
Ochii tăi, ochii tăi, ochii tăi!

[v4]
/: Ne-ncetat să urmezi, să privești
Fericit pe Hristos cu ai Săi,
Căci vor fi-n bucurii îngerești
Ochii tăi, ochii tăi, ochii tăi. :/