[title]
Sa faci o isuse din inima mea {composer: {Nicolae Moldoveanu}, {rcId: {5322}}

[sequence]
v1,v2,v3,v4,v5

[v1]
Să faci, o, Isuse, din inima mea,
O harfă divină, să cânți Tu cu ea
/: Și-n corzile-i sfinte, să sune mai plin
Acordul iubirii, măreț și divin! :/

[v2]
Să faci, o, Isuse, din inima mea,
Cădelniță sfântă, să ardă în ea
/: Tămâia iubirii cu focu-i ceresc,
Ca pururi în lume iubind să trăiesc! :/

[v3]
Să faci, o, Isuse, din inima mea,
Epistolă vie, să scrii Tu în ea
/: Cuvântul iubirii, plăcut și duios.
Să-ndemne pe-orcine spre Cerul frumos! :/

[v4]
Să faci, o, Isuse, din inima mea!
Biserică sfântă, să stai Tu în ea!
/: Podoaba iubirii, cu duhul ei blând,
S-o facă frumoasă oriunde și-oricând! :/

[v5]
Să fie, Isuse, și inima mea,
Să fie întruna ca inima Ta:
/: Izvor de iubire, de milă, de har
Mereu tot mai plină, pe-al jertfei altar! :/