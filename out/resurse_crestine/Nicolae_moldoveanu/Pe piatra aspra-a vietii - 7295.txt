[title]
Pe piatra aspra-a vietii {composer: {Nicolae Moldoveanu}, {rcId: {7295}}

[sequence]
v1,c,v2,c,v3,c,v4,c,v5,c

[v1]
Pe piatra aspră-a vieții
Să lași o dâră fină
Din aurul virtuții,
Din sfânta lui lumină.

[c]
Tu ești chemat, tu ești chemat
Să fii creștin cu-adevărat!

[v2]
Și-n mâna ce-ți zdrobește,
A vieții tale floare,
Să lași parfumul dulce
Ca dar, spre-nviorare.

[v3]
Iar celui ce-ți aruncă
A clevetirii piatră,
Dă-i pâinea rugăciunii
Și-a dragostei ce iartă.

[v4]
Căci numai când cu bine
Răspunzi la rău în toate,
Viața ta oriunde
Să biruiască poate.

[v5]
Atunci duci mântuire
Cu-adevărat prin lume
Și-atunci tu porți cu cinste
Al Domnului Sfânt nume.