[title]
O cum stii tu {author: {Nicolae Moldoveanu}, {rcId: {244063}}

[sequence]
v1,v2,v3,v4

[v1]
O, cum știi Tu să-Ți acoperi fața
Și strălucirea să-Ți ascunzi,
/: Când vrei să Te cuprinzi în gândul
De care vrei să Te pătrunzi! :/

[v2]
Cum poți să-Ți strângi nemărginirea
Să-ncapă-n duhul mărginit,
/: În care vrei să Te dezvălui
Prin saltul spre desăvârșit! :/

[v3]
Și cum ne-nveți că-n vremea zilei
Știm doar puținul ce-I privim,
/: Că noaptea doar ne desfășoară
Nemărginirea ce-o trăim! :/

[v4]
De unde-am ști ce lumi, ce taine
Ne-nconjor bănuite-abia,
/: De n-ar fi noaptea să le-arate
Și moartea să ni le redea. :/