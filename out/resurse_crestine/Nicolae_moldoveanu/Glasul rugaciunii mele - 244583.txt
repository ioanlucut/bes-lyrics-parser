[title]
Glasul rugaciunii mele {author: {Nicolae Moldoveanu}, {rcId: {244583}}

[sequence]
v1,v2,v3,v4

[v1]
Glasul rugăciunii mele,
Doamne, rabdămi-l tăcând
Că ’naintea Ta-mi stă duhul
Frământat și tremurând.
- Calea Ta întotdeauna
Am văzut-o-n fața mea,
/: Însă eu necredinciosul
N-am umblat smerit pe ea. :/

[v2]
Duhul Tău întotdeauna
A fost sfânt și-a fost aprins,
Însă eu neveghetorul
Prea am fost de somn învins.
Voia Ta întotdeauna
Am simțit-o luminos,
/: Însă eu neascultătorul
N-am iubit-o credincios. :/

[v3]
Și Cuvântu-Ți totdeauna,
L-am avut și l-am purtat,
Însă eu nepăsătorul
Prea adesea l-am uitat.
Frații mei întotdeauna,
M-au înștiințat să-ascult
/: Însă eu nesocotitul
I-am rănit atât de mult. :/

[v4]
Mila Ta dintotdeauna,
Mă tot cheamă să mă-ndrept
Însă eu necugetatul
Nu știu cât mai tot aștept
- Glasul meu, ascultă-l Doamne
Și-mi îndreaptă-al vieții rost,
/: Căci mă leg din clipa asta
Să nu fiu tot cum am fost. :/