[title]
Tot mai frumoasa esti iubire {composer: {Nicolae Moldoveanu}, {rcId: {5897}}

[sequence]
v1,v2,v3,v4

[v1]
Tot mai frumoasă ești, Iubire,
din zi în zi, din ceas în ceas;
/: și dulcea ochilor privire
mai limpezită Ți-a rămas. :/

[v2]
Ce trecătoare-s toate, toate:
și oameni și-așezări, și legi!
/: - Nimic din ce-i acum, nu poate
să treacă veacurile-ntregi. :/

[v3]
Doar Tu, Iubire, Tu ai viața
în veșnicii neprinse-n gând,
/: și tot mai tânără Ți-e fața,
cu cât trec vecii rând pe rând! :/

[v4]
Tot mai frumoasă ești Iubire,
și fiii Tăi așa-s mereu!
/: Eu nu știu altă fericire,
dar știu că Tu ești Dumnezeu. :/