[title]
Cand ochii storsi {composer: {Nicolae Moldoveanu}, {rcId: {248098}}

[sequence]
v1,c,v2,c,v3,c,v4,c

[v1]
Când ochii storși de lacrimi privesc în gol departe,
Și nu mai vezi pe nimeni din câți îți trec prin față,
/: O, cine-ți umple-n suflet un gol lăsat de moarte
Și cine-ți dă privirii o rază de viață? :/

[c]
/: Credința, doar credința,
Ea-i singura putere
Ce mântuie ființa
Prin cruce spre-nviere. :/

[v2]
Când frânt ți-aduni tristețea ca cioburile sparte,
Din viața răvășită de-a urii vijelie,
/: O, cine-ți mai întoarce nădejdile din moarte
Și cine-ți dă vieții o nouă temelie? :/

[v3]
Când lupta ți-e pierdută și zările-s deșarte,
Iar gheara disperării viața ți-o sugrumă,
/: O, cine-ți mai aduce o mântuire-n moarte
Și cine înspre-o altă iubire te îndrumă? :/

[v4]
Credința, doar credința... ea singură împarte
Viața, despicând-o în două pe vecie,
/: O parte din nădejde ’nălțând-o peste moarte
Iar celalaltă dând-o iubirii pe vecie. :/