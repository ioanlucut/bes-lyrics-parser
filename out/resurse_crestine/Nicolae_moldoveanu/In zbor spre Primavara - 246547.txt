[title]
In zbor spre primavara {author: {Nicolae Moldoveanu}, {rcId: {246547}}

[sequence]
v1,v2,v3,v4

[v1]
În zbor spre Primăvară
Nimic nu te oprească,
Nici fiare, nici furtune
Ce-au prins să viscolească
/: Cu cât mai sus ți-e zborul,
Mai liber ești de toate,
Plutirea ta s-o frângă,
Nimica nu mai poate. :/

[v2]
În zborul spre virtute
Când urci a ei ’nălțime,
Să nu privești la lume,
Să n-asculți de mulțime!
/: Ci necurmat ți-ndreaptă,
Cu umilință fața
Spre Dumnezeul Slavei
În care ai viața. :/

[v3]
În zbor spre Veșnicie,
Spre sfânta ei lumină
Din tot ce e vremelnic,
Nimic nu te rețină.
/: Căci cel ce prin credință
Se ’nalță totdeauna,
Devine-n întregime
Cu veșnicia, una. :/

[v4]
În zbor spre nesfârșita
Și plina Sărbătoare,
Tăcut te-avântă zilnic,
Învăluit în soare.
/: Trăirea în lumină
Și-n dragoste fierbinte,
E cu putință numai
Când zbori mereu ’nainte! :/