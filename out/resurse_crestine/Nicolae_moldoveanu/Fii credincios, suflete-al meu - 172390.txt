[title]
Fii credincios suflete-al meu {composer: {Nicolae Moldoveanu}, {rcId: {172390}}

[sequence]
v1,v2,v3

[v1]
Fii credincios, suflete-al meu,
Cum ți s-a spus, pînă la moarte,
Că-n toate, Însuși Dumnezeu
Purta-ți-va grijă-n orice parte!
Mergi până poți, cu drag la toți,
Ori pot, ori nu pot, să te cheme -
Și-atunci cînd nici tu n-ai să poți
Te vor căuta ei! - nu te teme.

[v2]
Dă, până ai, din vremea ta,
Sau pâinea ta - cu bucurie,
Și-atunci când tu nu vei avea,
O mie au să-ți dea și ție.
Strângi cât mai mult Cuvântul sfânt,
Cu grijă-n inimă și-n minte,
Căci vor veni iar vremuri când
Să fie-o secetă fierbinte.

[v3]
Învață să te înfrânezi
Cât încă ai, fii cu răbdare
Și-atunci cînd ai să-nfometezi,
N-ai să-ți vinzi cerul pe-o mâncare.
Învață suflete al meu
În chinuri să-ți găsești plăcere,
Căci mai de preț e Dumnezeu,
Ca tot ce pentru El s-ar cere.