[title]
Calea ascultarii {author: {Nicolae Moldoveanu}, {rcId: {247908}}

[sequence]
v1,v2,v3,v4

[v1]
Calea ascultării,
Cale de lumină,
Arătată-n Cartea
Harului, divină,
/: Doamne, dă-mi puteri din Tine,
pașii mei s-o țină. :/

[v2]
Să nu mi se-abată:
Ochii într-o parte.
Gândul spre-ascultare
Pururi să mă poarte.
/: Doamne, să nu mă atragă
Lucrurile moarte. :/

[v3]
Nici o jertfă-n lume
Nu Ți-i mai dorită
Decât ascultarea
Simplă și smerită.
/: Doamne, să mă-nveți s-o dărui
Tot mai liniștită. :/

[v4]
Roadele-ascultării
Dulci să crească-n mine,
Ca să-Ți placă, Doamne,
Să le iei la Tine.
/: Fă-le-n harul Tău să fie
Sfinte și depline. :/