[title]
Cuvantul meu sa semene viata {composer: {Nicolae Moldoveanu}, {rcId: {250926}}

[sequence]
v1,c,v2,c,v3,c,v4,c

[v1]
Cuvântul meu să semene viață
din adevărul Tău, din viața Ta,
din rânduirea Ta în veci măreață
din jertfa ce-ai plătit pe Golgota.

[c]
Pune Tu Isuse-n mine
foc din focul Tău divin,
ca s-aprindă și pe alții
pentru Tine pe deplin.

[v2]
Cântarea mea să țese frumusețe
din firul dragostei din Tine tors,
prin ea oricând, oricine să se-nvețe
să-și aibă spatele spre lume-ntors.

[v3]
Lucrarea mea, din Tine dăruită,
să dăltuiască chipul Tău divin
în inima de patimi răvășită,
ca să Te vezi, Isuse-n ea deplin.

[v4]
Și-ntreaga mea viață dintru Tine
să fie pentru Tine-n veci de veci,
să-Ți-nalțe laude tot mai divine
și-n ea întreg și veșnic să petreci.