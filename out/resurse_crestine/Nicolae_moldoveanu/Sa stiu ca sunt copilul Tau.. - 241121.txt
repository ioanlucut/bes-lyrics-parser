[title]
Sa stiu ca sunt copilul tau {author: {Nicolae Moldoveanu}, {rcId: {241121}}

[sequence]
v1,c,v2,c2,v3,c3

[v1]
Să știu că sunt copilul Tău
Părinte s-o știu bine,
Că-s mântuit din orice rău,
Prin har, prin har de Tine!

[c]
O, Tată, Tată sfânt,
Tu vrei pe-acest pământ,
/: Să știu, să știu ce sânt, :/
Prin trai și prin cuvânt,
Să-Ți ’nalț Numele sfânt,
Și-așa să spun ce sânt!

[v2]
Să știu că sunt ostaș smerit,
Isuse să știu bine,
Că-n Oastea Ta am fost primit,
Prin har, prin har de Tine!

[c2]
Isus, Isuse Sfânt,
Tu ceri pe-acest pământ,
/: Să fiu ostaș ne-nfrânt, :/
În frontul vieții sfânt,
Să lupt cu dor și-avânt,
Și-așa să spun ce sânt!

[v3]
Să știu că-s rânduit să fiu,
O, Doamne să știu bine,
Un martor credincios și viu,
Prin har, prin har de Tine!

[c3]
O, Doamne, Doamne Sfânt
Am pus un legământ,
Să-Ți fiu un martor sfânt,
Oricând pe-acest pământ,
De-i soare, nor sau vânt,
Lucrând să spun ce sânt!