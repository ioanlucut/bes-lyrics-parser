[title]
Se duce-n toata lumea {composer: {Nicolae Moldoveanu}, {rcId: {247906}}

[sequence]
v1,v2,v3,v4,v5,v6

[v1]
Se duce-n toată lumea vântul,
Vestind a-Tale-adânci iubiri,
Purtând a-Tale dulci miresme,
- Doar eu să nu merg nicăiri?

[v2]
Și soarele pe lumea-ntreagă
Vărsându-și strălucirea lui,
Vorbește despre-a Ta Lumină
- Doar eu să nu spun nimănui?

[v3]
Și ploaia peste tot pământul
Ducând belșug în orice loc,
Vestește marea-Ți bunătate
- Doar eu să n-o vestesc deloc?

[v4]
Și tunetul trecând pe-ntinderi
Vestește de Tăria Ta,
De judecata Ta cea dreaptă,
- Doar eu să nu vorbesc de ea?

[v5]
Și întunericul vestește
Că-n lume toate-odată-apun,
Spre-a se renaște iarăși toate,
- Doar eu aceasta să n-o spun?

[v6]
În lume toate, toate, toate
Te preamăresc pe Tine-n veac,
O, Dumnezeul meu Cel veșnic,
Doar eu să tac? Doar eu să tac?