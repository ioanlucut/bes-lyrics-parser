[title]
O tata sfant al zilei {composer: {Nicolae Moldoveanu}, {rcId: {244408}}

[sequence]
v1,v2,v3,v4,v5,v6,v7

[v1]
O, Tată Sfânt al zilei și-al nopții Făcător,
Tu care ești Lumina și viața tuturor,
În ceasul dimineții, sculându-ne din somn,
Te preamărim pe Tine,
/: Cerescul nostru Domn! :/ x3
Te preamărim pe Tine, Cerescul nostru Domn.

[v2]
O nouă zi începem și Doamne noi nu știm,
ce poate să ne-aducă și cum o s-o sfârșim
de-aceea-n mâna-Ți sfântă și-n bunătatea Ta,
Ne-ncredințăm viața
/: Cu tot ce va urma! :/ x3
Ne-ncredințăm viața cu tot ce va urma!

[v3]
Îți cerem pâinea zilei, dar dacă n-o primim,
Răbdare dă-ne Doamne și har să nu cârtim!
De orice rău ne scapă, dar dacă va veni,
Putere dă-ne Doamne
/: și har a-l birui! :/ x3
Putere dă-ne Doamne și har a-l birui!

[v4]
Înlătură ispita, dar dacă ne-ar cerca,
Tărie dă-ne Doamne, să nu cădem în ea!
Ne scapă de primejdii, de curse și nevoi,
Dar de vor fi să vină,
/: Prin toate fii cu noi! :/ x3
Dar de vor fi să vină, prin toate fii cu noi!

[v5]
Îți cerem sănătate, putere și-ajutor,
Să facem munca noastră cu liniște și spor, dar De va fi s-o facem de silă și-ntristați,
Ajută-ne să ducem
/: Povara resemnați. :/ x3
Ajută-ne să ducem povara resemnați.

[v6]
Dorim o zi senină, dar de va fi-o zi grea, însemnează cerul virtuților prin ea,
Dorim o zi mai bună, dar de va fi cu-amar, Smeriți ne fă să-i ducem
/: Întregul ei Calvar! :/ x3
Smeriți ne fă să-i ducem întregul ei Calvar!

[v7]
E ceasul dimineții, începe-o nouă zi,
Rămâi cu noi, o, Doamne prin tot ce va veni,
Ne-ncredințăm în mâna și-n harul Tău bogat
Fă s-o trăim în pace
/: Și fără de păcat! :/ x3
Fă s-o trăim în pace și fără de păcat!