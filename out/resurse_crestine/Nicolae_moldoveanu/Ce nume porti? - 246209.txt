[title]
Ce nume porti? {composer: {Nicolae Moldoveanu}, {rcId: {246209}}

[sequence]
v1,c,v2,c2,v3,c3,v4,c4

[v1]
Ce nume porți iubite,
Pe drumul greu al vieții
Pe fruntea ta-n lumină,
Ce pot citi drumeții?

[c]
Picioarele când umbli,
Și mâna când lucrează,
Și inima când bate,
Ce nume însemnează?

[v2]
Porți oare tu în toate
Al păcii dulce nume,
Și-a dragostei lumină,
Pe unde treci prin lume?

[c2]
Credincioșia sfântă,
Blândețea și răbdarea,
Și curăția albă
Ți-mpodobesc purtarea?

[v3]
lsus Mântuitorul,
Purtat-a nume sfinte
Și-n fața lumii negre
Și-a Sfântului Părinte.

[c3]
Și jos în valea urii,
Și-n slavă sus pe munte,
El minunate nume
Purta smerit pe frunte.

[v4]
Ce nume porți iubite,
Acum când mergi pe cale
Ce pot citi drumeții
Pe fruntea vieții tale?

[c4]
Tu de la Domnu-nvață
- Ca pururea prin lume -
Să-ți fie viața-n toate,
Mănunchi de sfinte nume!