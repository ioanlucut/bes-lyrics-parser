[title]
Icoanele mele cu salbe de crin {author: {Nicolae Moldoveanu}, {rcId: {74360}}

[sequence]
v1,v2,v3

[v1]
Icoanele mele cu salbe de crini,
Icoanele dragostei noi,
Icoanele mele scăldate-n rubini,
Voi frați și surori sunteți, voi!
Făclii care ard, dăruind tuturor
Lumină din veacul de-apoi,
Lumini din Lumină, izvor din Izvor,
Voi frați și surori sunteți, voi!

[v2]
Cădelniță sfântă, cu foc din altar,
Cu care smerit mă-nconvoi,
Cădelnița mea de mireasmă
Și hai voi frați și surori sunteți, voi!
Agheasmă sfințită din munții de sus
Țâșnind într-un veșnic șuvoi,
Agheasmă din Stânca eternă:
Isus, voi frați și surori sunteți, voi!

[v3]
Mătănii de rugă, din aur de-Ofir,
Săpate c-un tainic priboi,
Mătănii legate pe-al dragostei fir,
Voi frați și surori sunteți, voi!
Icoane de aur în Templul divin,
Din voi, frații mei, mi-am făcut,
Icoane la care eu nu mă închin,
Dar, ca pe Hristos, le sărut...