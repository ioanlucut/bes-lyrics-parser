[title]
Te rog stapanul meu preabun {composer: {Nicolae Moldoveanu}, {rcId: {5361}}

[sequence]
v1,v2,v3,v4,v5,v6

[v1]
Te rog, Stăpânul meu Preabun,
Prin Duhul să mă-nțelepțești
/: Să nu zidesc ce Tu dărâmi,
Să nu dărâm ce Tu zidesti. :/

[v2]
În orice timp si-n orice loc
Lumina fie-mi căpătâi -
/: Să nu rămân când Tu Te duci,
Să nu mă duc când Tu rămâi. :/

[v3]
Prin lumea veacului de-acum,
Cu adevărul să mă-ncingi,
/: Să nu resping ce Tu primești,
Să nu primesc ce Tu respingi. :/

[v4]
Din plasa harului ceresc
S-aleg și eu cum Tu alegi:
/: Să nu culeg ce Tu arunci,
Să nu arunc ce Tu culegi. :/

[v5]
Să-mi dai iubirea-n adevăr
Să Te cunosc mai mult cum ești;
/: Să nu iubesc ce Tu urăști,
Să nu urăsc ce Tu iubești. :/

[v6]
Să-mi potrivești viața mea
Cu voia Ta în totul tot,
/: Ca a greși-n Lucrarea Ta
Nicicând, nicicând să nu mai pot. :/