[title]
Hristos e acela ce-ti graieste {composer: {Nicolae Moldoveanu}, {rcId: {250078}}

[sequence]
v1,v2,v3

[v1]
Hristos e Acela ce-ți grăiește
Cuvântul cărui nu răspunzi.
Poți să te-ascunzi de cine-ți spune,
dar de Hristos n-ai să te-ascunzi.
Hristos e-Acel ce-ți bate-n poartă
și care-așteaptă să-l descui.
De-un cerșetor te poți ascunde,
dar nu te poți de ochii Lui.

[v2]
Hristos e-Acel ce-ți cere jertfa
și Cauza și Lucrarea Sa.
Pe frați poți să-i înșeli cu vorba,
pe Domnul nu-L poți înșela.
Hristos e-Acel ce-ți mustră vina,
lovind păcatul tău ascuns.
La oameni poți a nu răspunde,
dar Lui va trebui răspuns.

[v3]
Hristos e-Acel ce-ți vrea-ndreptarea,
tu cel ce n-asculți nimănui,
azi poți să râzi - azi poți - dar mâine
vei sta-ngrozit în fața Lui.
Azi vezi doar frați, asculți doar vorbe,
privești doar inși, dar ne-ndoios,
mâine-ai să vezi că-n toate-acestea
cel ce-ți grăia, era Hristos.