[title]
De craciun sub fulgi zglobii {composer: {Nicolae Moldoveanu}, {rcId: {241433}}

[sequence]
v1,v2,v3,v4,v5,v6,v7,v8,v9

[v1]
De Crăciun, sub fulgi zglobii
Pe Isus din nou vestindu-L,
/: Trec pe ulițe copii :/
Cu colindul.

[v2]
Și din zori până-n apus,
Pe-o steluță cu făclie,
/: Ei duc lumii un Isus :/
/: De hârtie. :/

[v3]
Dar tu frate credincios,
Porți tu Pruncul ce trăiește?
/: Porți în tine un Hristos :/
Care crește?

[v4]
Nu-i vreun gând ce te-a-nșelat?
Un simbol? Sau o icoană?
/: Simți că-I viu cu-adevărat? :/
/: Cere hrană? :/

[v5]
După bezna cea de ani,
Ți-a adus Copilul zorii?
/: Vin la tine cei sărmani? ; /
Vin păstorii?

[v6]
Între țapi cu corn de fler,
Simți că Pruncu-I viu și teafăr?
/: Și ți-a răsărit în cer :/
/: Un luceafăr? :/

[v7]
Simți că Cel ce L-ai primit,
De-al Său har îți umple gândul?
/: Și vin magi din răsărit :/
Căutându-L?

[v8]
Altfel Pruncul nu e viu,
Altfel ochiul tău te-nșeală,
/: Altfel staulu-i pustiu, :/
/: Ieslea-i goală! :/

[v9]
Și din zori până-n apus,
Ca pe steaua cu făclie,
/: Porți și tu tot un Isus, :/
De hârtie.