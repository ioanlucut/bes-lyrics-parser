[title]
As privi din zori in zori {composer: {Nicolae Moldoveanu}, {rcId: {5787}}

[sequence]
v1,c,v2,c,v3,c2

[v1]
Aș privi, din zori în zori
Toate văile cu flori;
Aș privi și-aș strânge-n piept
Tot ce-i tainic și-nțelept.

[c]
Tot noianul zorilor,
Tot focul bujorilor,
Tot parfumul crinilor
Din umbra grădinilor;
Tot seninul zărilor,
Tot argintul mărilor,
Toată slava stelelor,
Stelelor, stelelor
Ce dau farmec nopților.

[v2]
Și când vine-o iarnă grea,
Troienind cărarea mea,
Lângă Domnul am, și-atunci,
Tot ce-i mai frumos prin lunci.

[v3]
Iar când Domnul va veni
Și în ochi mă va privi,
Nu voi mai vedea atunci
Nici cărări, nici văi, nici lunci,

[c2]
Nici noianul zorilor,
Nici focul bujorilor,
Nici parfumul crinilor
Din umbra grădinilor.
Nici seninul zărilor,
Nici argintul mărilor
Și nici stelele de sus...
Mai de sus, mai de sus,
Numai Fața lui Isus!