[title]
O doamne ai mila de toti {composer: {Nicolae Moldoveanu}, {rcId: {155700}}

[sequence]
v1,v2,v3,v4,v5,v6,v7,v8

[v1]
O, Doamne ai milă de toți care-i chemi
Să vină pe urmele Tale,
/: Ajută-i în lupta din grele vremi,
Nimic să nu-i frângă pe cale. :/

[v2]
Ajută-l pe-acel care-n urmă-a lăsat
Prea mari prietenii sau păcate,
/: Să nu-l mai întoarcă din drumul curat
Dorința spre cele lăsate. :/

[v3]
Ajută-l pe-acel ce-a lăsat pe pământ
Iubiri prea adânci și prea grele,
/: Să nu-Ți lase calea, cu duhul înfrânt
Și inima-ntoarsă spre ele. :/

[v4]
Ajută-l pe-acel ce-a lăsat multe-averi
Și scapă-l din orice robie,
/: Ca liber de-a lumii deșarte poveri,
Să-Ți poată urma numai Ție. :/

[v5]
Ajută-l pe-acel cu suflet legat,
Ce-ascunse păcate-ar mai ține,
/: Căci cel care Tu nu-l desparți de păcat,
Păcatu-l desparte de Tine. :/

[v6]
Ajută-l pe-acel ce plecând lasă tot,
Pe veci să se rupă de toate,
/: Să n-ajungă stâlp ca femeia lui Lot
Privind blestemata cetate. :/

[v7]
Ajută-l pe-acel ce-a ajuns pe altar
Și nu-i pregătit de junghiere,
/: Să nu-l prindă frica de-al morții hotar,
Pierind la un pas de-nviere. :/

[v8]
Ajută-i pe toți când e clipa cea grea,
Să biruie tot ce-i mai leagă,
/: Ca dând lumea-ntreagă pe dragostea Ta,
Să-Ți afle-a Ta dragoste-ntreagă. :/