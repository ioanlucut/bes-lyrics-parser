[title]
Cuvantul tau isuse in orice zi amara {composer: {Nicolae Moldoveanu}, {rcId: {248834}}

[sequence]
v1,v2,v3

[v1]
Cuvântul Tău, Isuse,
în orice zi amară
mă mângâie și-mi face
tristețea mai ușoară.
Cuvântul Tău cel dulce
în munca mea m-ajută,
mă bucură și-mi face
povara mai plăcută.

[v2]
Cuvântul Tău, Isuse,
îmi curăț-a mea minte,
mai sfânt îmi face gândul
și vorba mai cuminte.
Cuvântul Tău puternic
lumină-mi este-n casă,
cântarea-mi face dulce
și noaptea mea frumoasă.

[v3]
Cuvântul Tău, Isuse,
mi-e scumpa vieții pază,
cărarea mi-o-nsoțește
și ceru-mi luminează.
Cuvântul Tău cel veșnic
e Taina negrăită,
ce-mi face viața dulce
și moartea fericită.