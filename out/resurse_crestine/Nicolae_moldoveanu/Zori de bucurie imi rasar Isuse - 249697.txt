[title]
Zori de bucurie imi rasar isuse {composer: {Nicolae Moldoveanu}, {rcId: {249697}}

[sequence]
v1,c,v2,c,v3,c

[v1]
Zori de bucurie îmi răsar Isuse,
când privesc spre cerul harului Tău sfânt,
viața-i numai cântec, griji
Ie-s apuse,
mai ușoară-i crucea pe pământ.

[c]
Viața doar atunci mi-e dragă,
când Te privesc și când trăiesc
voia Ta Isuse-ntreagă
și-al Tău Cuvânt dumnezeiesc.

[v2]
Valuri de lumină pururi mă inundă,
când în Jertfa-Ți sfântă mai setos m-afund,
râuri de iubire cu plăcută undă,
pe deplin în ele mă ascund.

[v3]
Sărbătoare-aleasă, cer în strai de soare,
harul fericirii mai frumos și plin,
mă-ncunună pururi, când în ascultare
calea Ta, Isuse, dreapt-o țin!