[title]
Tot ce privesti o clipa {composer: {Nicolae Moldoveanu}, {rcId: {242346}}

[sequence]
v1,v2,v3

[v1]
Tot ce privești o clipă, o clipă și dispare,
Tot ce cuprinzi în lume, în lume vei lăsa.
/: În ziua care vine, cu ultima suflare,
Îți vei lua doar jertfa și ce-ai pierdut în ea. :/

[v2]
Comoara dăruită vei regăsi-o-ntreagă,
C-o veșnică uimire, cât ai putut s-adui.
/: Când beat de fericire, în clipa cea mai dragă
Vei regăsi pe Domnul să plângi pe brațul Lui. :/

[v3]
Ce bine o să-ți pară cândva c-ai plâns acuma,
Ce mult ai să te bucuri de tot ce-ai suferit,
/: Din toată avuția o să-ți rămână numa
Ce-ai pătimit cu Domnul și ce I-ai dăruit. :/