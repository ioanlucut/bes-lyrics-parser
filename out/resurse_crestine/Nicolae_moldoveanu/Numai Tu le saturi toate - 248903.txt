[title]
Numai tu le saturi toate {composer: {Nicolae Moldoveanu}, {rcId: {248903}}

[sequence]
v1,v2,v3,v4

[v1]
Numai Tu le saturi toate
cu belșug și-ndestulare,
numa-n Tine-și află totul
orice cuget și suflare.
Numai Tu dai să rămână,
numai Tu-mplinești să treacă
numai mâna-Ți nu se-nchide,
numai harul Tău nu seacă.

[v2]
Numai Tu nu-Ți muți iubirea,
de la ce-ai ales odată,
numai Tu păstrezi statornic
ce-ai promis întâia dată.
Numai mila Ta-ndelungă
iartă-n veci neobosită,
numai paza mâinii Tale
izbăvește de ispită.

[v3]
Numai Tu spui Adevărul,
numai glasul Tău nu minte,
numai dragostea-Ți rămâne
neschimbată și fierbinte.
Orice nouă binefaceri
ce Ti le reverși spre lume
mi-nmulțesc recunoștința
și iubirea spre-al Tău Nume.

[v4]
Din șuvoaiele-ndurării
mâinii Tale-mbelșugate,
numai Tu, Isuse Doamne
ne’ncetat le saturi toate.
Orice nouă binefaceri
ce Ti le reverși spre lume
mi-nmulțesc recunoștința
și iubirea spre-al Tău Nume.