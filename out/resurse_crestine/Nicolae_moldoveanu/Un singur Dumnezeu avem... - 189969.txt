[title]
Un singur dumnezeu avem {author: {Nicolae Moldoveanu}, {rcId: {189969}}

[sequence]
v1,c,v2,c,v3,c,v4,c,v5,c,v6,c

[v1]
Un singur Dumnezeu avem
Și Tată pe vecie,
În El, deplin și noi suntem
O unitate vie.

[c]
Toți acei ce cred curat,
Frați sunt pe vecie,
Crucea Golgotei le-a dat,
Dulce părtășie!
Cei ce sunt născuți de Sus,
Viața li-e iubirea,
Duhul Sfânt în ei a pus,
Pacea și unirea!...

[v2]
Un singur Domn avem, - Isus,
Mântuitor și Frate,
În El avem, fără apus,
O vie unitate!

[v3]
Un singur Duh Sfânt ni s-a dat,
Mângâietorul vieții,
În El avem neîncetat,
O unitate vie.

[v4]
Căci UNA sunt Aceștia Trei,
În toate - pe vecie,
Și noi, crezând, avem în Ei,
O unitate vie!

[v5]
Credința-i UNA pe pământ,
Credința ce unește,
Credința sfântului Cuvânt,
Ce schimbă și-nnoiește!

[v6]
Să rămânem pân-la sfârșit,
Statornici în iubire,
Căci Dumnezeul Preamărit,
E-n pace și unire!