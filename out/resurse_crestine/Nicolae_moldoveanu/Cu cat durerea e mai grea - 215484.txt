[title]
Cu cat durerea e mai grea {author: {Nicolae Moldoveanu}, {rcId: {215484}}

[sequence]
v1,c,v2,c,v3,c

[v1]
Cu cât durerea e mai grea,
cu-atât e haru-n viața mea,
Căci brazdele adânci de plug
/: Aduc un rod mai cu belșug :/

[c]
Doamne ajută-mi să-nțeleg
adevărul Tău întreg,
/: Și să știu că tot ce-mi dai
este calea către rai! :/

[v2]
Cu cât e noru-ntunecos,
e curcubeul mai frumos.
Prin crucea care-o port mereu,
/: Cunosc mai clar pe Dumnezeu! :/

[v3]
Așa e planul cel preasfânt
și-a-nțelepciunii-așezământ:
Întâi e-al morții chin amar
/: Și-apoi al învierii har! :/