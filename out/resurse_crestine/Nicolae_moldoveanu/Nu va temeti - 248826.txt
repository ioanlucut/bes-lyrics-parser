[title]
Nu va temeti {composer: {Nicolae Moldoveanu}, {rcId: {248826}}

[sequence]
v1,v2,v3

[v1]
Nu vă temeți voi ce-n viață
căutați necontenit
să rămâneți totdeauna
în Isus Cel răstignit!
Nu vă temeți niciodată
că vi-i drumul rătăcit,
când sunteți lipiți cu totul
de Isus Cel răstignit.

[v2]
Nu vă temeți de vrăjmașul
furios și înrăit,
dacă stați sub adăpostul
lui Isus Cel răstignit.
Nu vă temeți de cădere,
când vi-i sufletul lovit,
voi rămâneți în picioare
prin Isus Cel răstignit.

[v3]
Nu vă temeți nici de soare,
nici de norul cel cumplit,
voi sunteți păstrați cu viață
în Isus Cel răstignit.
Căci cine-a primit în suflet
pe Isus Cel răstignit,
are-n El și veșnicia
și prezentul fericit.