[title]
Cand zorii-ti bat {composer: {Nicolae Moldoveanu}, {rcId: {227478}}

[sequence]
v1,v2,v3,v4,v5

[v1]
Când zorii-ți bat în geamuri,
să-ți zboare somnul greu,
/: copile-ndreaptă-ți gândul
întâi spre Dumnezeu. :/

[v2]
Și-n rugă mulțumește-I,
că-n noaptea ce-a pierit,
/: Ți-a ocrotit viața
și-n pace te-a trezit. :/

[v3]
Să-ți dea lumină-n toate,
tu cere-I, credincios,
/: și râvnă și putere
să-nveți tot ce-i frumos. :/

[v4]
Să-ți fie ziua-ntreagă
o treaptă, să te sui
/: pe scara ascultării.
- În rugă tu să-I spui. :/

[v5]
Și vei vedea, ca roadă,
că-n traiul tău mereu,
/: te binecuvintează
preabunul Dumnezeu :/