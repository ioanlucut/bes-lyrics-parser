[title]
Cum trece roua {author: {Nicolae Moldoveanu}, {rcId: {246070}}

[sequence]
v1,v2,v3

[v1]
Cum trece roua
Sorbită-n crin,
Cum zboară norii
Și alții vin,
Cum piere-un sunet
Pe-aripi de vânt,
/: Așa trec toate
Pe acest pământ. :/

[v2]
Cu cât în lume
Aduni comori,
Cu cât vrei slavă
Cu Cât te-adori,
Cu cât în viață
Ai tot ce-ai vrea,
/: Cu-atât plecarea
E și mai grea. :/

[v3]
Fiori și patimi
Și trai slăvit,
Au toate-o cale
Și un sfârșit.
Și toți pleca-vom,
Lăsând ce-am strâns,
/: Dar unii-n cântec
Și altii-n plâns. :/