[title]
Staruieste {composer: {Nicolae Moldoveanu}, {rcId: {250891}}

[sequence]
v1,v2

[v1]
Stăruiește, rabdă, luptă,
calea-i grea, vrăjmașii mulți,
n-asculta chemarea lenei,
ești pierdut dac-o asculți.
Nu-nceta, nu sta, nu pierde
timpu-i scump, să nu-ntârzii,
nu cum ești acum, te uită,
ci cum trebuie să fii.

[v2]
Ară, seamănă, plivește,
câmpu-i mult, plugari puțini,
ca să strângi odată veșnic,
seamănă cu pumnii plini.
Nu e zi, nu-i ceas, nu-i clipă
să nu ai din cer vreun har,
nici cuvânt, nici pas, nici jertfă
nu-ți vor rămânea-n zadar.