[title]
Din calea sfanta inspre bine {author: {Nicolae Moldoveanu}, {rcId: {241088}}

[sequence]
v1,v2,v3

[v1]
Din calea sfântă înspre bine
Dă la o parte orice stăvilii,
Să nu te-oprească-a lumii prăvilii,
Fă drum iubirii către tine!
Sfărâmă orice lanț ce-ți ține
Viața ta încătușată,
Și cu puterea ce ți-e dată,
Fă drum iubirii către tine!

[v2]
Spre-mpărăția care vine
Să-ți fie inima și dorul,
Să tragi din ușa ta zăvorul,
Fă drum iubirii către tine!
Chiar de-ai plăti cu-adânci suspine,
Coboară orice drepte dealuri,
Ridică văi, fă punți pe maluri,
Fă drum iubirii către tine!

[v3]
Nu-i alt balsam care s-aline,
Mai pe deplin a ta rănire,
De vrei s-ajungi la fericire,
Fă drum iubirii către tine!
Căci cine poate oare, cine,
Cuprinde-ntreaga bogăție,
Ce-ți este dăruită ție,
Când faci iubirii drum spre tine?