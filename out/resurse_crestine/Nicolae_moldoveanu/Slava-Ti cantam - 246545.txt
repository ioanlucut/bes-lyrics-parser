[title]
Slava-ti cantam {composer: {Nicolae Moldoveanu}, {rcId: {246545}}

[sequence]
v1,c,v2,c,v3,c

[v1]
Slavă-Ți cântăm,
Isuse, Domn slăvit,
Și ne-nchinăm,
Căci Tu ne-ai mântuit.
Har după har
Din Tine noi primim,
Pe-al Tău altar
Dorim să ne jertfim.

[c]
Slavă-Ți cântăm,
Și-n ierni și-n primăveri,
Slavă-Ți cântăm,
Căci Tu ne dai puteri.
Slavă-Ți cântăm
Și-n plâns și-n bucurii,
Slavă-Ți cântăm
Și-acum și-n veșnicii.

[v2]
Slavă-Ți cântăm,
Când drumul nu-i ușor,
Vrem să-Ți purtăm
Cuvântul mai cu spor.
Rod mai bogat
Să creștem pe pământ,
Și-un mers curat
S-avem spre Țelul sfânt.

[v3]
Slavă-Ți cântăm,
Isuse-n orice vremi,
Și Te-așteptăm
Cu dor ca să ne chemi,
Ca-n slava Ta
Pe veci Tu să ne duci,
Unde-om cânta
Fără dureri și cruci.