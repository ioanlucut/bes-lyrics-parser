[title]
Cate radacini ascunse {composer: {Nicolae Moldoveanu}, {rcId: {248947}}

[sequence]
v1,v2,v3,v4

[v1]
Câte rădăcini ascunse
cresc și luptă sub pământ
tot atâtea crengi văzute
roditoare-n aer sunt.
Fiecare rădăcină
crește creanga ei în sus
cât e rădăcina bună,
bun e rodu-n ram adus.

[v2]
Când se uscă rădăcina,
uscă-se și creanga ei,
cât de triști și de netrebnici
zac mulți pomi odată grei!
Câte-s sub pământ, cu câte
sunt sub cer, în veci sunt neam
- Când slăbește-o rădăcină
se mai vestejește-un ram.

[v3]
Câte-mpărtășiri curate
ai cu Domnul în ascuns,
rod atâta arăta-vei
în al faptelor răspuns.
Rădăcinile iubirii
și-a credinței când te țin,
rodul milei și-ascultării
crește-mbelșugat și plin.

[v4]
Rădăcina rugăciunii
când se uscă, în curând
tot ce-aveai curat și vrednic
vestejește rând pe rând.
- Sfinte rădăcini ascunse,
creșteți-ne sănătos.
toate crengile s-aplece
rod de aur lui Hristos.