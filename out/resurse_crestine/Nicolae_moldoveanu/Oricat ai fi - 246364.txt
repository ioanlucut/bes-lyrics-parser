[title]
Oricat ai fi {author: {Nicolae Moldoveanu}, {rcId: {246364}}

[sequence]
v1,v2,v3

[v1]
Oricât ai fi într-una
Cu-ai tăi sau cu străini
Găsește rugăciunii
O clipă să-i închini.
Oricât de multe treburi
Ar fi mereu să ai,
Găsește rugăciunii
O clipă să i-o dai.

[v2]
Oricât ai fi de grabnic
Să pleci ori să sosești
Găsește rugăciunii
O clipă să-i jertfești.
Oricare ți-ar fi starea
În bine sau necaz,
Găsește rugăciunii
O clipă de răgaz.

[v3]
Oricât ți-ar fi pe lume
De greu sau de ușor,
Găsește rugăciunii
O clipă și-un fior.
Oricâte celelalte
Ți le-ai plini pe rând
Clipita rugăciunii
Le va sfinți oricând.