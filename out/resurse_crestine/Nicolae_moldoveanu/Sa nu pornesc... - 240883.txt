[title]
Sa nu pornesc {composer: {Nicolae Moldoveanu}, {rcId: {240883}}

[sequence]
v1,v2,v3,v4

[v1]
Să nu pornesc pe-a mea cărare
Isuse, până ce - curat,
Nu-Ți recunosc Ființa sfântă,
Că mă-nsoțește ne-ncetat.
Căci toate drumurile mele,
În care nu Te văd mergând,
Coboară-n văi de fărdelege,
Miros de rătăciri ducând!

[v2]
Ridică-mi orice văl Isuse,
Ce ochii mi-a acoperit,
Să-Ți recunosc mai clar Ființa
În toți acei ce Te-au primit.
Și-apoi în dulce părtășie,
Cu ei deplin să pot trăi,
Adânc cum Te doresc pe Tine,
Așa adânc să-i pot dori!

[v3]
Când cercetez Cuvântul vieții,
Ce-n Cartea Ta se află scris,
Să nu mă lași pân-ce Ființa-Ți
N-o recunosc în tot, deschis.
Nu litera o vreau, Isuse,
Ci duhul ei pe - Tine-ntreg,
Iar Adevărul și Iubirea,
Prin Tine vreau să Ie-nțeleg!

[v4]
Căci dacă eu nu umblu, Doamne
Să-Ți recunosc Ființa Ta,
Ce altceva mai bun aș face,
Și cum pot eu a Te avea?
Ajută-mi pururea, oriunde,
Să Te cunosc tot mai deplin,
Căci numai unde Tu ești viață,
E adevărul Tău divin!