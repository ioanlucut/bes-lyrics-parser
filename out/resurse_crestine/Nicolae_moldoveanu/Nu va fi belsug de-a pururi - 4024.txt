[title]
Nu va fi belsug de-a pururi {author: {Nicolae Moldoveanu}, {rcId: {4024}}

[sequence]
v1,c,v2,c,v3,c,v4,c,v5,c,v6,c

[v1]
Nu va fi belșug de-a pururi,
Nici tot mesele-ncărcate,
/: Vor veni și ani de lipsuri
Și de căi întunecate! :/

[c]
/: Ce-i face-n suferință
Dac-astăzi nu-ți aduni
Răbdare prin credință
Și har prin rugăciuni? :/

[v2]
Nu vor fi mereu părinții
Să muncească și să strângă,
/: Vine-o zi ca-n casa goală
Singuri ochii tăi să plângă! :/

[v3]
Nu va fi tot libertate,
Tot senin și sărbătoare,
/: Vor veni și zile aspre
Cu furtuni și cu-ncercare! :/

[v4]
Nu vor fi mereu tot alții
Să îți poarte grija-n toate,
/: În curând vei geme singur
Sub întrega-ți greutate! :/

[v5]
Nu vei fi tot împreună
Cu mulțimi și cu cântare,
/: Vin și despărțiri pe lume,
Sunt și pribegii amare! :/

[v6]
Nu vei fi mereu tot tânăr,
Nici tot sănătos și bine...
/: Ce vei face-atuncea dacă
N-ai pe Dumnezeu cu tine? :/