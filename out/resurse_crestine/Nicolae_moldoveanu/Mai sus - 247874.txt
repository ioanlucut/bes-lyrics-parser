[title]
Mai sus {composer: {Nicolae Moldoveanu}, {rcId: {247874}}

[sequence]
v1,v2,v3

[v1]
Mai sus, voi acei ce prin lume
Hristos v-a trimis să chemați;
O Cale, o Țintă și-un Nume
Să duceți la cei depărtați.
Mai drepți să umblați în viață,
Mai sfinți în iubirea de frați,
Mai vrednici în tot ce vă-nvață
Hristos pentru cei depărtați.

[v2]
Mai sus înălțați și mai tare
Stindardul voi cei ce-l purtați
Privind sfânta Lui înălțare,
Să vină toți cei depărtați.
Mai calzi și-ndrăzneți în vestirea
Cuvântului sfânt cei chemați,
Să vină, dorind mântuirea,
Toți cei de Hristos depărtați.

[v3]
Mai sus goarna Lui să răsune,
Mai sus al Lui Nume ’nălțați,
Sub cruce Hristos să-i adune
Pe toți câți mai sunt depărtați.
Mai sus, cum vă cere credința
Și sfântul Cuvânt ce-l purtați,
Hristos să vă facă ființa
Lumină spre cei depărtați.