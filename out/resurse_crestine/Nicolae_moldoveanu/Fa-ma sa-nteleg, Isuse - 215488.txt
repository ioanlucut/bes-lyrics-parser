[title]
Fa-ma sa-nteleg isuse {author: {Nicolae Moldoveanu}, {rcId: {215488}}

[sequence]
v1,c,v2,c,v3,c,v4,c,v5,c

[v1]
Fă-mă să-nțeleg, Isuse,
Bătăile inimii Tale
Căci în ele-s neapuse
Îndemnuri pe-a dragostei cale.

[c]
Fă-mă să-nțeleg
Adevăru-ntreg
Vreau în orice timp Isuse,
Vreau să Te-nțeleg!

[v2]
Fă-mă să-nțeleg Cuvântul
Cel viu și întreg pentru mine,
Să-mi înflăcăreze-avântul
Spre culmile Tale divine

[v3]
Fă-mă să-nțeleg lucrarea
În care m-ai pus cu iubire
Ca să netezesc cărarea
La cei ce doresc mântuire.

[v4]
Fă-mă să-nțeleg tot harul ce-mi umple întreaga viață
Să nu mai privesc amarul
Din lumea de ură și ceață.

[v5]
Fă-mă să-nțeleg Isuse
Bătăile inimi Tale,
Căci prin ele-mi sunt aduse
Nădejdi și-ntărire pe cale.