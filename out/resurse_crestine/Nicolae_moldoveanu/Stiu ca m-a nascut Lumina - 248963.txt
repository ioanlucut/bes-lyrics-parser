[title]
Stiu ca m-a nascut lumina {composer: {Nicolae Moldoveanu}, {rcId: {248963}}

[sequence]
v1,v2,v3,v4,v5

[v1]
Știu că m-a născut Lumina
și mi-a dat izvorul ei,
/: ca să-mi văd într-una tina
pusă peste ochii mei. :/

[v2]
Îmi mut crucea când pe-un umăr
când pe celălalt de grea,
/: parcă nici mai pot să-mi număr
prăbușirile cu ea. :/

[v3]
Dar îmi zăvorăsc sub lacrimi
orice-ntoarcere spre lut,
/: orice zare către patimi,
și-orice drum spre ce-am trecut. :/

[v4]
Viața mi-e urcare dulce,
și-o străbat mereu răzbind
/: către slava printr-o cruce,
după care nu cuprind. :/

[v5]
Vremea și hotaru-n care
odihni-voi nu știu cât
/: în Eterna ușurare
de pe crucea-mi pogorât. :/