[title]
Innoieste-mi credinta prin harul tau mereu {author: {Nicolae Moldoveanu}, {rcId: {190170}}

[sequence]
v1,c,v2,c,v3,c,v4,c,v5,c

[v1]
Înnoiește-mi credința,
Prin harul Tău mereu,
Și-alipește-mi ființa,
De Tine Domnul meu!

[c]
Zilnic de sunt înnoit,
Înțeleg mai bine,
Voia Ta Stăpân Slăvit,
Ca s-ascult de Tine!
Înțeleg Lucrarea Ta,
Harul Tău cel mare,
O, păstrează-mă așa,
Înnoit și tare!

[v2]
Înnoiește-mi iubirea,
Prin Duhul Sfânt oricând,
Luminează-mi privirea,
Cu chipul Tău cel blând!

[v3]
Înnoiește-mi puterea,
Prin harul Tău ceresc,
Liniștește-mi durerea,
Să pot să biruiesc!

[v4]
Înnoiește-mi gândirea,
Prin viul Tău Cuvânt,
Curățește-mi simțirea,
Prin Adevărul sfânt!

[v5]
Înnoiește-mă-n toate,
Stăpânul meu iubit,
Căci primesc libertate
Cu cât sunt înnoit!