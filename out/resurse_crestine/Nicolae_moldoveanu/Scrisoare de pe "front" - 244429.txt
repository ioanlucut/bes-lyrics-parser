[title]
Scrisoare de pe front {author: {Nicolae Moldoveanu}, {rcId: {244429}}

[sequence]
v1,v2,v3,v4

[v1]
-Și dragă frate, dac-o fi
Să nu mai pot a-ți scrie,
Și de-oi cădea în lupta grea
Pe câmp de bătălie,
Să nu stai zile, săptămâni,
Plângând de întristare;
Nu-ți măcina credința ta
În plâns și nelucrare.

[v2]
Ci pune mâna ta pe steag
Și sabia ți-o-ncinge,
E timpul lucrului cu spor
Și-al jertfei pân-la sânge...
Și dacă unul a căzut,
Mormântul lui să fie
Nu locul sterpei închinări,
Ci pildă sfântă, vie...

[v3]
Așa, iubitul meu, precum,
Îți spun în astă carte,
Nimic nu te oprească-n drum
De-a merge mai departe.
Din jertfa celor ce-au căzut,
O nouă Oaste-nvie,
Și-n cei puțini puteri vor fi
În șapte ca-ntr-o mie.

[v4]
Ca testament eu nu vă las
Decât un singur Nume:
Isus Hristos cel răstignit,
Ce L-am vestit prin lume.
Cuvântul Său curat și sfânt
Să-l țineți cu-nfocare
Mai înălțat, mărturisind
A Sa răscumpărare.