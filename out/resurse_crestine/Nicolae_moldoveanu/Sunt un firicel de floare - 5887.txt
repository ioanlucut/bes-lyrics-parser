[title]
Sunt un firicel de floare {author: {Nicolae Moldoveanu}, {rcId: {5887}}

[sequence]
v1,v2,v3,v4,v5

[v1]
/: Sunt un firicel de floare, :/
Lângă crucea cu piroane.
/: Floarea-i mică, dealu-i mare;
Ce parfum să dea o floare?
Dar, ca mine, Domnul are
/: Milioane! :/

[v2]
/: Sunt un fluier care-adună :/
Rătăcite oi sărmane
/: Când, pe ceruri, norii tună,
Cine-aude-o veste bună?
Dar, ca mine-n văi răsună
 /: milioane! :/

[v3]
/: Sunt o rază din Golgota, :/
Lângă țărmuri de oceane;
/: O scânteie-n vârf de stâncă,
Cine-o vede-n noapte-adâncă?
Dar, ca mine, mai sunt încă.
/: Milioane! :/

[v4]
/: Sunt un călător pe lume, :/
Străbătând meridiane;
/: Frații mei de trup și nume
Mă luară-n râs și glume,
Dar eu am alți frați în lume,
/: Milioane! :/

[v5]
/: Sunt un abur care-adie :/
Și se pierde prin pustie,
/: Dar, în ziua ce-o să vie,
Nu un om și nu o mie,
Dar, ca mine-ar vrea să fie
/: Milioane! :/