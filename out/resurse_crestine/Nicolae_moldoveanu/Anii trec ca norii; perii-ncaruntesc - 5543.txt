[title]
Anii trec ca norii; perii-ncaruntesc {composer: {Nicolae Moldoveanu}, {rcId: {5543}}

[sequence]
v1,v2,v3,v4,v5

[v1]
Anii trec ca norii; perii-ncărunțesc;
Vremurile-s altfel, totul e-n schimbare;
Zilnic se preface tot ce-i pământesc -
/: Numai adevărul este-același soare. :/

[v2]
Iarba se usucă, frunza cade iar;
Apa-și face vaduri, altele întruna;
Peste toate-n lume, plânge-un ”în zadar”:
/: Numai în iubire cântă-un ”totdeauna”. :/

[v3]
Vara arzi în soare; iarna arzi în ger;
Ce te-ncântă astăzi, mâine ți-e povară;
Toate-apasă duhul, toate-l strâng ca-n fier -
/: Numai conștiința sfântă ni-e ușoară. :/

[v4]
Toți sunt ca și tine: slabi și schimbători;
Cei aproape astăzi, sunt departe mâine;
Oamenii ca anii-s aburi trecători -
/: Numai Domnul singur neschimbat rămâne... :/

[v5]
Nu-ți lega de nimeni inima acum,
Ca să nu ți-o smulgă ruperea ce vine!
Leagați-o de Domnul!... - lumea-i vis și fum -
/: Singur El rămâne, veșnic lângă tine. :/