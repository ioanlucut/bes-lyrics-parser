[title]
O soare {composer: {Nicolae Moldoveanu}, {rcId: {251139}}

[sequence]
v1,c,v2,c,v3,c,v4,c,v5,c,v6,c

[v1]
O, soare, care-ți dai lumina
spre toți atât de minunat,
cum ai să-nvinuiești odată
pe cel ce nu te-a meritat!

[c]
Tu, suflet fără rugăciune,
nepăsător și surd mereu,
când toate-au să te-nvinuiască,
/: ce-ai să răspunzi, :/
ce-ai să răspunzi lui Dumnezeu?

[v2]
O, dulci izvoare-mbelșugate
ce stâmpărați pe-orice-nsetat,
cum o să-nvinuiți odată
pe cel ce, bând, nu s-a-nchinat!

[v3]
O, pâine ce te dărui hrană,
cu-ndestulare, tuturor,
cum ai să-nvinuiești odată
pe cel nerecunoscător!

[v4]
O, Sânge sfânt ce-ai curs pe cruce,
să-i speli pe toți desăvârșit,
cum ai să-nvinuiești odată
pe cel ce te-a batjocorit!

[v5]
O, legământ ceresc și unic,
făcut să fii în veci păstrat,
cum ai să-nvinuiești odată
pe-acela care te-a călcat!

[v6]
O, sfânt prilej al mântuirii,
acum de-atâtea ori avut,
cum ai să-nvinuiești odată
pe-acela ce te-a tot pierdut!