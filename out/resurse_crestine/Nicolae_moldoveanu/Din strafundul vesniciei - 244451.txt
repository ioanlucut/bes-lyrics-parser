[title]
Din strafundul vesniciei {author: {Nicolae Moldoveanu}, {rcId: {244451}}

[sequence]
v1,v2,v3

[v1]
Din străfundul veșniciei
Ai făcut atâta drum,
Către-o altă veșnicie
Și-ai ajuns aici, acum.
Iată, timpul tău e-acesta!
Azi e-al clipei tale rând,
Poți ori binecuvântare,
Ori blestem s-alegi, trecând.

[v2]
Ești ajuns acum în fața
Unui ceas de-un unic preț,
Poți s-alegi ori drumul morții
Ori al veșniciei vieți.
Poți urma ori calea sfântă
Prin lumină spre Hristos,
Ori șuvoiul stricăciunii
Către iadul nemilos.

[v3]
- Viitorul e nesigur,
Mâine este-al nimănui,
Clipa ta e numai astăzi.
Cum te hotărăști - și cui?
Din străfundul veșniciei
Ai făcut atâta drum.
- Către care veșnicie
Îți alegi să mergi de-acum?