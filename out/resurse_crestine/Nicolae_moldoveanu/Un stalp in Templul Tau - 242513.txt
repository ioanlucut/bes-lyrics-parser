[title]
Un stalp in templul tau {author: {Nicolae Moldoveanu}, {rcId: {242513}}

[sequence]
v1,v2,v3,v4,v5

[v1]
Un stâlp în Templul Tău cel viu,
Zidit adânc în Tine,
/: Isus doresc deplin să fiu,
Să pot pe umeri ca să țiu,
Poverile divine! :/

[v2]
Împodobit și potolit,
Cu aurul credinții,
/: Să port în chip desăvârșit
Lumina harului slăvit,
În noaptea suferinții! :/

[v3]
Pân-la sfârșit neclătinat,
Din sfânta Temelie,
/: Păstrează-mă tot mai curat
Mai hotărât, mai ne-nfricat,
Oricâte-ar fi să vie! :/

[v4]
Să fiu un reazim sfințitor
Trudiților pe cale,
/: Alin și har întăritor,
Să torn în inimile lor,
Prin glasul Cărții Tale. :/

[v5]
Un stâlp în Templul Tău cel sfânt,
Durat în stânca tare,
/: A Adevărului nenfrânt,
lsuse fă-mă pe pământ,
Spre slava Ta cea mare! :/