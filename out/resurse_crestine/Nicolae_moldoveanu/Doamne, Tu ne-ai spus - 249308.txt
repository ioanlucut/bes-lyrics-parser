[title]
Doamne tu ne-ai spus {composer: {Nicolae Moldoveanu}, {rcId: {249308}}

[sequence]
v1,c,v2,c,v3,c,v4,c,v5,c

[v1]
Doamne, Tu ne-ai spus că unde
vor fi doi sau trei,
adunați în al Tău Nume,
Tu vei fi cu ei.

[c]
Scump Isuse, scump Isuse,
Te chemăm,
între noi, că-n al Tău Nume
ne-adunăm.

[v2]
Binecuvintează locul
unde ne-ai adus,
Duhul Tău cel Sfânt revarsă-L
peste noi de Sus.

[v3]
Binecuvintează frații
ce Cuvântu-Ți spun,
binecuvintează rodul
ascultării bun.

[v4]
Rugăciunile ne-ascultă
cum Ți le-nălțăm,
și sfințește viața noastră,
Ție s-o predăm.

[v5]
Fă-ne să-mplinim Cuvântul
cu adevărat,
fiecare să ne-ntoarcem
binecuvântat...