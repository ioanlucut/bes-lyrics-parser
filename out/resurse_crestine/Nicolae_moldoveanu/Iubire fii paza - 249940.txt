[title]
Iubire fii paza {composer: {Nicolae Moldoveanu}, {rcId: {249940}}

[sequence]
v1,v2,v3,v4

[v1]
Iubire, fii paza vieții curate,
ferește-o nedusă pe căi vinovate.
/: Păzește-o ne-nfrântă de nici o ispită,
întoarce-o din calea și ușa oprită. :/

[v2]
Ajută-i să lupte, să creadă, să spere,
în orice ’nălțare și-n orice cădere.
/: Aprinde-i lumina în neagra-nnoptare,
alină-i suspinul tăcerii amare. :/

[v3]
Fă-i caldă căsuța și crucea ușoară,
pe zarea ei rece căldură-nfășoară.
/: Sărută-i obrajii răniți de durere,
rămâi-i prieten vieții stinghere. :/

[v4]
Blândețe-i așează la ușă cu teamă,
acopere-i lipsa de frate și mamă.
/: Și-ntoarce-i în ceruri deplin, pe vecie,
comoara jertfită sfințirii și Ție. :/