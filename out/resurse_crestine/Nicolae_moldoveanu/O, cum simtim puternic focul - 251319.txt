[title]
O cum simtim puternic focul {composer: {Nicolae Moldoveanu}, {rcId: {251319}}

[sequence]
v1,v2,v3,v4,v5,v6

[v1]
O, cum simțim puternic focul
credinței sfinte-n orice loc,
/: din veci trecând prin unii-n alții,
/: dar Tu, Isus, ești primul foc. :/

[v2]
Nădejdea, bunul scump al vieții,
din unii-n alții-l moștenim,
/: dar numai Tu, întâiași dată,
/: ne-ai ajutat s-o dobândim. :/

[v3]
Din unii se aprinde-n alții,
a dragostei fior, nestins,
/: dar prima flacără sfințită
/: doar Tu, Isuse, ne-ai aprins. :/

[v4]
Cuvântul Tău cu drag ni-l spunem,
din unii-n alții mai bogat,
/: dar Tu, Isuse-ntâiași dată
/: la cel dintâi din noi l-ai dat. :/

[v5]
Al rugăciunii har ni-l trecem,
părinți la fii și frați la frați,
/: dar cea dintâie rugăciune
/: ne-au spus-o ochii-Ți minunați. :/

[v6]
O, Tu, Acel din care toate
ne-au izvorât și ni s-au dat,
/: de toată sfânta lor slujire,
/: în veci fii binecuvântat! :/