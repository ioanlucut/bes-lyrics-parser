[title]
Peste hotaru'nsamantat {composer: {Nicolae Moldoveanu}, {rcId: {200650}}

[sequence]
v1,v2,v3

[v1]
Peste hotaru-nsămânțat,
Cu grâul ca lumina.
Ți s-a ’nmulțit nemăsurat,
De dureros neghina.
Cândva strigam și eu cerând,
S-o smulgi, să nu mai fie,
Nu-nțelegeam ce tainic gând
Sfârșitu-l întârzie.

[v2]
Dar azi l-aș vrea mai amânat,
Căci cine știe câtă
Se va preface-n grâu curat,
Din neghină urâtă.
O, ce neghină-au fost atâți,
Din ce-i azi grâu și pâine!...
- Din ce-i neghină-acuma câți,
La fel vor fi grâu mâine.

[v3]
Chiar eu ce neghină eram,
Rușinea holdei sfinte.
Tu m-ai răbdat, dar ce făceam,
De m-ai fi smuls ’nainte?
Fă secerișu’nspăimântat,
O, Doamne, să nu vină,
Pân-se va face grâu curat,
Tot ce-i acum neghină.