[title]
S-a-ntelenit ogorul sfant {composer: {Nicolae Moldoveanu}, {rcId: {5882}}

[sequence]
v1,v2,v3,v4,v5,v6

[v1]
S-a-nțelenit ogorul sfânt... e plin de pălămidă...
Cresc ierburi multe: fel de fel de fel; sămânța-i năpădită.
„
Ce faceți voi, care lucrați, de stați în nepăsare?...
/: Când se va cere ce-ați lucrat, ce veți răspunde oare? :/

[v2]
E plină via Mea de spini, și păzitori nu are,
Căci ei veghind, au adormit... Ah! via struguri n-are!...”
„
De ce v-a pus El păzitori: să stați în adormire?
/: De ce nu vreți ca să vegheați? Iată că Domnul vine!” :/

[v3]
„
Când, în grădină, iarăși vin să-Mi număr pomii rodnici,
O, vai! omida i-a umplut; de roade nu sunt vrednici.
Ce faceți voi, care lucrați? O, unde stați acuma?
/: De ce-s atâția pomi uscați și roadă n-au nici unul? :/

[v4]
Mă doare pentru robul Meu, că nu vrea să vegheze;
E timpul chiar din urm-acum, și nu vrea să lucreze...
Fecioare, unde sunteți voi? Cum de n-ați stat de veghe?
/: Cum locul vi l-ați părăsit și nu aveți putere?” :/

[v5]
Vă deșteptați, voi, ce dormiți în somnul nepăsării!
Vă cercetați, cât ați lucrat! E ceasul deșteptării...
De veți lucra pân’ la sfârșit, veghind în așteptare,
/: Răsplată vă va da El sus... Nu murmurați pe cale! :/

[v6]
Din somn, treziți-vă acum! Vegheați fără-ncetare!
Luptați, vegheați și vă rugați! Iată, Isus apare!
Lucrați cu râvnă-n via Sa! Luptați lupta cea bună!
/: Răbdați, prin vânturi și furtuni, și veți primi cununa... :/