[title]
Copiii mei voi stiti cuvantul ce-n lume eu vi l-am lasat {composer: {Nicolae Moldoveanu}, {rcId: {186411}}

[sequence]
v1,v2,v3,v4,v5,v6

[v1]
Copiii Mei, voi știți Cuvântul
Ce-n lume Eu vi l-am lăsat;
/: Ferice dacă-n ascultare
Îl veți trăi cu-adevărat! :/

[v2]
Voi știți ce taină e credința
Păstrată-n cuget curățit,
/: Ferice dacă neschimbată
O veți ținea pân-la sfârșit! :/

[v3]
Voi știți ce dragoste fierbinte
V-am poruncit în voi s-aveți,
/: Ferice dac-aceasta fi-va
Comoara voastră mai de preț! :/

[v4]
Voi știți că pacea mea cerească
Dă harul sfintei mângâieri,
/: Ferice dacă-n ea rămâneți,
Când vin ispite și dureri! :/

[v5]
Voi știți ce dulce-i părtășia
Cu Dumnezeul cel slăvit
/: Ferice de veți fi-n lumină,
Și credincioși de neclintit! :/

[v6]
Voi știți!... Voi știți ce este bine
Cunoașteți toată voia Mea,
/: Ferice dacă totdeauna,
Veți fi găsiți deplin în ea!.. :/