[title]
Iarna nu-ti mai afli locul {composer: {Nicolae Moldoveanu}, {rcId: {251518}}

[sequence]
v1,v2,v3,v4,v5

[v1]
Iarnă, nu-ți mai afli locul
nicăieri, nicăieri,
vezi, ți s-a topit cojocul
cel de ieri, cel de ieri!
Că de sus venit-a iară
pe câmpii, pe câmpii,
însorita primăvară
cu-ale ei bucurii!

[v2]
Și-a adus cu rnâna-i sfântă
din Hristos, din Hristos,
zâmbet, păsări care cântă
lui Hristos, lui Hristos
Ghiocei și albăstrele
dar de Sus din Isus,
pe coline și-n vâlcele,
dar de Sus din Isus!

[v3]
Ziua-i albă și frumoasă
din Hristos, din Hristos.
ca o tânără mireasă,
din Hristos, din Hristos!
În lumina aurie,
dar de Sus din Isus,
totu-i cânt și veselie,
dar de Sus din Isus!

[v4]
Sunt copil. pricep puține
din Hristos, din Hristos,
dar când primăvara vine,
simt în ea pe Hristos!
Văd cum Dumnezeul Mare,
slavă Lui, slavă Lui,
Își arat-a Lui lucrare,
slavă Lui, slavă Lui!

[v5]
Știu că dup-a morții gheață,
Dumnezeu, Dumnezeu,
El aduce-un râu de viață,
slavă Lui cânt mereu!
Dumnezeu așa lucrează,
slavă Lui, slavă Lui,
noapte-ntâi și-apoi amiază,
slavă Lui, slavă Lui