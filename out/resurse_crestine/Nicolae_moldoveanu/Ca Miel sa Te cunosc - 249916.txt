[title]
Ca miel sa te cunosc {composer: {Nicolae Moldoveanu}, {rcId: {249916}}

[sequence]
v1,c,v2,c,v3,c,v4,c,v5,c

[v1]
Ca Miel să Te cunosc, Isuse-ntâi,
și-apoi ca Împărat și Mire.
/: În mine intri - și pe veci rămâi -
prin jertfa Ta de ispășire! :/

[c]
Te laud, Te laud, Te laud,
Isuse, Miel Dumnezeiesc!

[v2]
Ca Miel ai Cartea vieții-n care scrii
pe toți cei care, prin credință,
/: i-ai strămutat în lumea celor vii
și-n Trupul Tău sunt de-o ființă! :/

[v3]
Ca Miel faci nunta cea fără sfârșit,
prin jertfă Ți-ai ales Mireasă
/: și ești Biruitor desăvârșit,
zidind a unității Casă. :/

[v4]
Ca Miel, lumină veșnic Tu vei fi
În preaiubita Ta Cetate,
/: prin jertfă mai frumos vei străluci
cu Tatăl în Eternitate. :/

[v5]
Ajută-mă să Te înalț și-acum
întâi ca Miel și-apoi ca Mire,
/: prin jertfa Ta s-arăt al vieții drum,
La toți - și-Ți cânt cu foc mărire! :/