[title]
Ajuta-ma s-alerg s-alerg {composer: {Nicolae Moldoveanu}, {rcId: {5354}}

[sequence]
v1,v2,v3,v4,v5

[v1]
Ajută-mă s-alerg, s-alerg
Când Tu mă chemi la Tine.
/: Căci tot ce-am strâns aici sumar,
Pământul alb, spoit cu var,
Nu poate a mă ține. :/

[v2]
Ajută-mă s-alerg, s-alerg,
Să vin fără zăbavă.
/: Mândria toată s-o dezbrac,
Să-ngenunchez cu cel sărac,
C-așa mă vrei în slavă. :/

[v3]
Ajută-mă s-alerg, s-alerg
Când Tu mă vrei făclie,
/: Să fiu o torță printre torți,
Să fiu o viață printre morți,
Ca morții să învie. :/

[v4]
Ajută-mă s-alerg, s-alerg
Când vrei să-mi dau toți banii,
/: Să simtă toți că sunt bogat
De când pe Tine Te-am aflat,
S-o simtă și orfanii. :/

[v5]
Ajută-mă s-alerg, s-alerg
Când Tu îmi ceri smerire.
/: Să recunosc, să plâng, să iert,
Cu frații mei să nu mă cert,
Pân’ la a Ta venire. :/