[title]
Eu am un scump mantuitor {author: {Nicolae Moldoveanu}, {rcId: {73781}}

[sequence]
v1,c,v2,c,v3,c,v4,c,v5,c

[v1]
Eu am un scump Mântuitor
În încercări și-n noapte,
El mă -ntărește ne’ncetat
Prin sfintele Lui șoapte

[c]
Eu am, eu am,
Eu am un scump Mantuitor,
El har, El har
El har îmi dă oricând și ajutor!

[v2]
Iubirea Lui imi este scut
Și-odihnă-n frământare,
Iar când păcatul m-a rănit
La El am vindecare.

[v3]
În jertfa Lui am pe deplin
Puteri de biruinta
Si mângâieri, când trec prin văi
Adânci de suferință.

[v4]
Cuvântul Său e-un legământ
Neclătinat și veșnic;
Prin sfânta Lui lumină sunt,
În noaptea lumii, sfesnic

[v5]
Curând El va veni curând,
’
Plinindu-se-a Lui voie
Eu am un scump Mântuitor;
Mai mult nu am nevoie.