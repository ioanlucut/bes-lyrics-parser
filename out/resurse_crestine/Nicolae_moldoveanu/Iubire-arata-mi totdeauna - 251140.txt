[title]
Iubire-arata-mi totdeauna {composer: {Nicolae Moldoveanu}, {rcId: {251140}}

[sequence]
v1,c,v2,c,v3,c,v4,c,v5,c,v6,c

[v1]
Iubire-arată-mi totdeauna,
cum să-L slujesc pe Dumnezeu,
cu tot ce am, în orice vreme,
smerit și-ascultător, mereu.

[c]
/: Căci numai tu, cu-adevărat,
mă-ndrumi și mă păstrezi curat. :/

[v2]
Iubire, spune-mi totdeauna,
cum trebuie să fim cu toți,
cum trebuie să caut pe-oameni,
cum trebuie să-i văd pe soți.

[v3]
Iubire-ndrumă-mi totdeauna
și vorba și tăcerea mea,
ca adevărul să lucească
mai binecuvântat din ea.

[v4]
Iubire, fii-mi totdeauna
măsura-n care să-mpărțesc
avutul inimii și mâinii,
acelor care mă-ntâlnesc.

[v5]
Iubire mustră-mi totdeauna
orice-ndoieli și-ntârzieri,
să-mi fie tot mai soare astăzi,
tot ce mi-a fost prea umbră ieri.

[v6]
Iubire-ajută-mi totdeauna,
să urc tot mai voios pe drum,
s-ajung odată până unde
mai am atât de mers acum.