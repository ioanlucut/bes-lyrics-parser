[title]
Nu esti invins cat timp credinta {author: {Nicolae Moldoveanu}, {rcId: {74424}}

[sequence]
v1,c,v2,c2,v3,c3,v4,c4

[v1]
Nu ești învins cât timp credința
Nu ți-ai schimbat și nu ți-ai stins
/: Credința iarăși te ridică
Poți fi căzut, dar nu învins :/

[c]
Nu ești înfrânt cât ai nădejdea
Și țelul ei rămâne sfânt
Nădejdea iarăși te-ntărește
Poți fi trântit, dar nu înfrânt.

[v2]
Nu ești zdrobit cât ai iubirea
Curată și de neclintit
/: Iubirea, iarăși te înalță
Poți fi călcat, dar nu zdrobit :/

[c2]
Nu ești departe până duhul
Și rugăciunea nu ți-s reci
Prin ele ești mereu aproape
Dar fără ele, dus pe veci.

[v3]
Nu rătăcești cât timp ți-i gândul
Și inima la ce-ai primit
/: Când inima ți-e-n altă parte
Chiar stând aici, ești rătăcit :/

[c3]
Nu mori când inima-ncetează
Ci când de cer ți-s ochii rupți
Când nu mai arzi și nu mai sângeri
Când nu mai plângi și nu mai lupți.

[v4]
Nu ești învins cât timp credința
Nu ți-ai schimbat și nu ți-ai stins,
/: Credința iarăși te ridică,
Poți fi căzut, dar nu învins. :/

[c4]
Biruitori, eroi și vrednici
Nu numai cei ce neclintiți
Duc legământul pân-la jertfă
Și luptă până la sfârșit.