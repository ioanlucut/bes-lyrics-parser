[title]
Tot mai strain esti tu prin lume {composer: {Nicolae Moldoveanu}, {rcId: {74197}}

[sequence]
v1,v2,v3,v4,v5

[v1]
Tot mai străin ești Tu prin lume,
Isus, Mântuitorul meu!
/: Și dacă Te-am primit în mine,
străin ca Tine sunt și eu. :/

[v2]
Nesuferit Îți e Cuvântul,
așa cum l-ai lăsat - deplin -
/: și de-l primesc întreg în mine
nesuferit și eu devin :/

[v3]
Neînțeleasă-Ți este Calea
ce Tu ai dat-o pe pământ!
/: Și de-o urmez așa cum este,
neînțeles prin lume sunt. :/

[v4]
Ce dușmănit Ți-e adevărul,
unde-i minciuna împărat!
/: Și de-l ascult cu împlinire,
sunt dușmănit și judecat. :/

[v5]
Împărtășim aceeași soartă
și-aici și-n Țara cea de Sus
/: Îți mulțumesc! Acesta-i harul
Mântuitorul meu, Isus. :/