[title]
Ierusalime sfant {composer: {Nicolae Moldoveanu}, {rcId: {5734}}

[sequence]
v1,c,v2,c,v3,c,v4,c

[v1]
Ierusalime sfânt, Ierusalime
Care ucizi cu pietre pe profeți,
În câte rânduri te-am chemat la Mine,
Cum cheamă cloșca puii ei răzleți!

[c]
O, de-ai putea, cât vântul morții tace,
Măcar în ziua-aceasta să-nțelegi
/: Căința, care ți-ar aduce pace,
Și legământul unei alte legi!... :/

[v2]
Dar toate-acestea, nimeni nu le știe;
Ascunse sunt acum de ochii tăi
Și ei, dușmanii, s-or grăbi să vie,
Rostogolindu-ți zidurile-n văi.

[v3]
Nu va rămâne piatră peste piatră!
Ci toate, la pământ, vor mucezi
Căci astăzi, când ți-e casa cercetată,
Tu n-ai deosebit aceea zi...

[v4]
O zi de cercetare are-oricine,
O vreme de-ntalnire cu Isus;
Cum împlinești aici: sau rău sau bine,
Așa vei fi primit, acolo sus!