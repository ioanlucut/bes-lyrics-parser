[title]
S-alergam s-alergam inainte {composer: {Nicolae Moldoveanu}, {rcId: {189868}}

[sequence]
v1,v2,v3,v4,v5,v6

[v1]
S-alergăm, s-alergăm înainte,
Pe-a vieții cărare oricând,
/: Căci viața cerească, fierbinte,
O primim și-o păstrăm naintând! :/

[v2]
S-alergăm, s-alergăm înspre Țintă,
Stăruind, s-alergăm ne-ncetat,
/: Cine zilnic spre Cer nu se-avântă,
Va cădea mai adânc în păcat. :/

[v3]
S-alergăm, s-alergăm spre lumină,
Luminați de preasfântul Cuvânt,
/: Adevărul și pacea divină,
Le primim dezlegați de pământ! :/

[v4]
S-alergăm, s-alergăm cu credință,
Chiar și-atunci când dureri încercăm,
/: Căci atunci vom avea biruință,
Când spre Cer, credincioși, naintăm! :/

[v5]
S-alergăm, s-alergăm spre vecie,
Naintând pe cărarea de har,
/: De trăim zi de zi-n curăție,
Vom păși al veciei hotar. :/

[v6]
S-alergăm, s-alergăm cu speranță
Naintând înspre Cerul frumos,
/: ’
Naintarea ne dă siguranță,
Că suntem și trăim în Hristos! :/