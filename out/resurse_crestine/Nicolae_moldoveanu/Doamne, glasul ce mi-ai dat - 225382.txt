[title]
Doamne glasul ce mi-ai dat {composer: {Nicolae Moldoveanu}, {rcId: {225382}}

[sequence]
v1,v2,v3,v4

[v1]
Doamne, glasul ce mi-ai dat,
vreau să-Ți cânte ne-ncetat.
Vreau și inimioara mea
/: laudă mereu să-Ți dea! :/

[v2]
Chiar de-s numai un copil,
Ție mă predau umil,
ca prin Duhul să mă-nveți
/: ale Tale vii poveți! :/

[v3]
Și prin toate câte-mi dai,
să fiu cale către rai,
pentru cei ce rătăcesc
/: de la drumul Tău ceresc :/

[v4]
Doamne, multe eu nu știu,
dar de mic doresc să-Ți fiu
rob, cum Tu mă vrei, supus,
/: credincios și-aici și Sus :/