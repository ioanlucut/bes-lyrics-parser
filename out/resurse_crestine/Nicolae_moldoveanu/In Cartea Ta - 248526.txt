[title]
In cartea ta {composer: {Nicolae Moldoveanu}, {rcId: {248526}}

[sequence]
v1,v2,v3,v4

[v1]
În Cartea Ta îmi scriu mereu,
În orice timp și-n orice loc,
/: Eu numai eu :/
Ori slava mea, ori chinul meu,
Îmi scriu cu litere de foc.
Îmi scriu ai vieții mele pași,
Cu dragostea sau ura lor,
/: Eu numai eu :/
Printre prieteni și vrăjmași,
/: Eu numai eu :/
Mi-i scriu și scrisele nu mor.

[v2]
Îmi scriu ale privirii zări,
Spre curăție sau păcat,
/: Eu, numai eu :/
Prin rugăciuni, ori desfrânări,
Îmi scriu cu scrisul neschimbat.
Îmi scriu cuvintele din glas,
Cu grai de sfânt sau de păgân,
/: Eu, numai eu :/
Ce spun în orice loc ṣi ceas
/: Eu, numai eu :/
Îmi scriu si crise-n veci rămân.

[v3]
Îmi scriu și gândul cel frumos,
Și gândul josnic sau sărac,
/: Eu, numai eu :/
Le scriu în fața lui Hristos,
Și scrise-mi vor rămâne-n veac.
Mi-am scris ce-am strâns și ce-am pierdut
Prin vorbe sau tăcerea mea,
/: Eu, numai eu :/
Ce-am lenevit sau ce-am făcut,
/: Eu, numai eu :/
Le-am scris și-n veci vor rămâne.

[v4]
În Cartea Ta îmi scriu mereu,
În orice timp și-n orice loc,
/: Eu, numai eu :/
Ori slava mea, ori chinul meu,
Îmi scriu cu litere de foc.
Le-am scris, iar mâine când și eu,
Pleca-voi din al lumii vis,
/: Eu, numai eu :/
Mă voi împărtăși mereu,
/: Eu, numai eu :/
Din tot ce-n Cartea Ta mi-am scris.