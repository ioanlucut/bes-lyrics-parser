[title]
Cine-ar putea sa-ti dea iertare? {composer: {Nicolae Moldoveanu}, {rcId: {7373}}

[sequence]
v1,v2,v3,v4,v5

[v1]
Cine-ar putea să-ți dea iertare
Pentru păcatul tău cel mare?
Cine-ar putea, cine-ar putea?
Isus, Dumnezeiescul Miel,
Prin jertfa ce-a adus-o El,
El ar putea! El ar putea!

[v2]
Cine-ar putea să-ți dea lumină
Și-n suflet liniște deplină?
Cine-ar putea, cine-ar putea?
Isus e unicul izvor,
De haruri pururi dădător.
El ar putea! El ar putea!

[v3]
Cine-ar putea să-ti dea tărie
În vremurile de urgie?
Cine-ar putea, cine-ar putea?
Isus cu brațul Lui ne-nfrânt,
Ce ține soare si pământ,
El ar putea! El ar putea!

[v4]
Cine-ar putea să-ti facă parte
De viața fără de moarte?
Cine-ar putea, cine-ar putea?
Isus, iti spun, si sigur stiu,
Că mort a fost, dar este viu,
El ar putea! El ar putea!

[v5]
De crezi, cu inima curată,
Și Lui ii dai viața toată,
El iți va da, El iți va da
Comori de har, comori de har
Și fericiri fără hotar,
Cu mâna Sa! Cu mâna Sa!