[title]
De nu poti face-atata {composer: {Nicolae Moldoveanu}, {rcId: {251468}}

[sequence]
v1,v2,v3

[v1]
De nu poți face-atâta astăzi
cât ai dori să faci, de bine,
nu-ți pierde râvna, nici nădejdea,
mai spre Hristos privirea ține.
De nu poți face-atâta astăzi
cât cere dragostea curată,
să nu te lași, ci-a ta credință
mai spre Hristos ți-o ’nalță toată.

[v2]
De nu poți face-atâta astăzi
cât înfrânarea vrea să-ți ceară,
nu dispera, - c-o nouă râvnă
mai spre Hristos te ’nalță iară.
De nu poți face-atâta astăzi
cât duhul rugăciunii spune,
nu obosi, nu sta, ci luptă,
mai spre Hristos nădejdea-Ți pune.

[v3]
De nu poți face-atâta astăzi
cât vrei să faci pentru sfințire,
să nu-ncetezi, ci ține-ntr-una
mai spre Hristos a ta trăire.
Căci dacă nu-ncetezi, ci zilnic
mai spre Hristos ți-nalți ființa,
ajungi o zi când vezi cu lacrimi
că El ți-a ascultat dorința.