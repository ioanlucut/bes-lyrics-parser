[title]
Pe cand umbla isus prin galileea {author: {Nicolae Moldoveanu}, {rcId: {5869}}

[sequence]
v1,c,v2,c2,v3,c3,v4,c4

[v1]
Pe când umbla Isus prin Galileea și vestea,
/: Noroadelor vestea :/
Cu ucenicii Lui despre Împărăția Sa
Că va veni-n curând, curând.
Și auzind despre Isus că mari minuni făcea,
Noroadele-L urmau oriunde Se ducea.
Și multe din femeile galileenilor
Îl urmau cu dor.

[c]
Dar cel mai mult pe Domnul Îl iubea
Maria, Maria, Maria Magdalena
Din care șapte draci a scos din ea,
Din Maria, Maria Magdalena.

[v2]
Când Domnul a fost prins și dus să fie răstignit,
Maria a jelit, Maria a suferit.
Iar, când pe cruce pironit între tâlhari stătea,
Amarnic Îl plângea, plângea...
A stat acolo și a plâns mai multe ore-n șir
Și se ruga mereu și Îi ungea cu mir
Picioarele ce pironite-n lemn Îi sângerau,
Sus pe Golgota.

[c2]
Căci cel mai mult pe Domnul Îl iubea
Maria, Maria, Maria Magdalena.
De-aceea, la picioare, Îl plângea
Maria, Maria Magdalena.

[v3]
Când din mormânt, pe vecii vecilor, a înviat,
Mariei, că-L iubea, întâi S-a arătat;
Dar ea, când L-a văzut, I-a zis cuprinsă de fior:
„
Nu știu unde-i, că-mi este dor. ”
Crezând că-i grădinarul, El i-a zis: „
Eu sunt Isus
Pe care-L cauți tu, căci L-ai iubit nespus”.
Atunci, Maria I s-a închinat și-n grabă a plecat
Vestind că-i înviat.

[c3]
De-aceea, dragi surori și fraților,
Să fiți ca Maria, Maria Magdalena!
Iubiți-L pe Domnul Isus cu dor
Ca Maria, Maria Magdalena.

[v4]
Căci cine-L va iubi și Îl va căuta mereu,
Acela va vedea-n curând pe Dumnezeu.
În ziua aceea, când pe nori de slavă va veni
Pentru acei ce-L vor iubi,
Iar acei ce nu-L cunosc și nu aleargă după El,
Amarnic vor boci și-n groază vor pieri,
Căci Isus, El, va judeca între cel bun și rău,
Isus, Domnul meu!

[c4]
De-aceea, să fim treji și să-L iubim
Pe Isus ca Maria, Maria Magdalena,
Și-n Fața Lui, cu toți, să ne smerim
Ca Maria, Maria Magdalena!