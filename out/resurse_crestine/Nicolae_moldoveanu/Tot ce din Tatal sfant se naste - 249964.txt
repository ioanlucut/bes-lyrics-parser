[title]
Tot ce din tatal sfant se naste {composer: {Nicolae Moldoveanu}, {rcId: {249964}}

[sequence]
v1,v2,v3,v4,v5

[v1]
Tot ce din Tatăl Sfânt se naște,
e viu și luminos și sfânt,
/: sfințind și înmulțind viața
ce din Hristos e pe pământ. :/
Din Tatăl Sfânt, din Dumnezeu,
belșug de har primim mereu.

[v2]
Tot ce-i din Duhul Sfânt putere,
și bucurie și fior,
/: ne este, prin Hristos, iubire
și părtășie tuturor. :/
Din Duhul Sfânt, din Dumnezeu,
belșug de har primim mereu.

[v3]
Tot ce din Adevărul veșnic
ne e lumină și dreptar,
/: e limpede și drept și dulce
cum e Hristos frumos și clar. :/
Din Adevăr, din Dumnezeu,
belșug de har primim mereu.

[v4]
Tot ce din Dragostea cerească
răsare și rodește-n noi,
/: cu fericită rugăciune
spre El ne-ntoarce înapoi. :/
Din Dragoste, din Dumnezeu
belșug de har primim mereu

[v5]
Căci tot ce de la El ne vine
curat și sfânt și luminos,
/: cu-a noastre inimi împreună
în veci se ’nalță spre Hristos. :/
Din Fiul Său, spre Dumnezeu
belșug de har primim mereu.