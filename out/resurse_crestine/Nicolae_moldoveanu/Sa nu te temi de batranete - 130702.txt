[title]
Sa nu te temi de batranete {author: {Nicolae Moldoveanu}, {rcId: {130702}}

[sequence]
v1,v2,v3

[v1]
Să nu te temi de bătrânețe
Când rădăcina ți-e-n Hristos
A hărniciei tale fețe
Întineri-vor mai frumos.
Cum soarele nu-îmbătrânește
Ci-i tot mai viu și cald mereu
Și-împrospătat întinerește
Așa-i și cel din Dumnezeu.

[v2]
Să nu te temi de toamna plină
De rod și de belșug cules
C-așa-i cuprinsul de lumină
Și strânsul unui om ales.
Cum un izvor nu-îmbătrânește
Ci-i tot mai proaspăt și voios
Așa-i și-acel ce-ntr-una-și crește
Tulpina vieții din Hristos.

[v3]
Să nu te temi că vine bruma
Când har din Duhul Sfânt îți iai
Când toate gândurile numa
Spre viață veșnică le ai.
Cum biblia nu-mbătrânește
Cum Sfântul Duh e-aprins mereu
/: Cum zilnic harul se-nnoiește
Așa-i și cel din Dumnezeu. :/