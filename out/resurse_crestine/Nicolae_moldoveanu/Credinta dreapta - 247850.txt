[title]
Credinta dreapta {author: {Nicolae Moldoveanu}, {rcId: {247850}}

[sequence]
v1,c,v2,c,v3,c,v4,c,v5,c

[v1]
Credința dreaptă-i doar aceea
Ce-aduce-n suflet pe Hristos,
/: Deosebindu-L pretutindeni
De ce-i stricat și păcătos. :/

[c]
Credința, credința din ceruri
Turnată în inimi prin har,
Preface viața-n lumină
Și-n jertfă sfințită pe-altar.

[v2]
Credința dreaptă-i cunoscută
Prin focul dragostei din ea,
/: Căci nimănui nimic nu cere,
Ci stă la toți oricând să dea. :/

[v3]
Credința dreaptă poartă pacea
Ca pe stindardul cel mai sfânt,
/: Ea dă comoara mântuirii
Oricui o caută, pe pământ. :/

[v4]
Credința dreaptă-nmiresmează
Cu bunătate orice loc,
/: Și stinge-n suflete de-a pururi
Nesățiosul urii foc. :/

[v5]
Credința dreaptă-i numai una:
Acea adusă de Isus.
/: Ea strânge pe toți risipiții
În Casa Dragostei de Sus. :/