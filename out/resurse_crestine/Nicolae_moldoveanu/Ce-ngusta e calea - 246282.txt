[title]
Ce-ngusta e calea {author: {Nicolae Moldoveanu}, {rcId: {246282}}

[sequence]
v1,v2,v3,v4

[v1]
Ce-ngustă e calea
Ce duce-n Sion!
La stânga e teama,
La dreapta, Mamon.
/: Năpârca pândește
Și leii se-ațin.
În numele Jertfei
Lovește în plin! :/

[v2]
Ce-ngustă e calea!
Un pas și te pierzi.
Păcatul te-nghite
În mlaștine verzi.
/: Ca îngeri de slavă
Toți demonii vin.
În numele Jertfei
Lovește în plin! :/

[v3]
Ce-ngustă e calea
Pe muchie de stânci
Satan se ridică
Din râpele-adânci.
/: Cuvântul ți-e spada.
E da și amin.
În numele Jertfei
Lovește în plin. :/

[v4]
Ce-ngustă e calea,
Spre veșnicul plai.
Îngustă și aspră.
Dar duce în Rai!
/: Aleargă spre poartă
Căci nu ești străin!
În numele Jertfei
Tu bate în plin! :/