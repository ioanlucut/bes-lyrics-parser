[title]
Sa fii binecuvantat {composer: {Nicolae Moldoveanu}, {rcId: {250811}}

[sequence]
v1,v2,v3

[v1]
Să fii binecuvântat,
Dumnezeul Slavei, mare,
pentru tot ce Tu mi-ai dat,
pentru marea Ta-ndurare.
Pentru ploaie și senin,
pentru soare și furtună,
pentru toate mă închin,
pentru toate din-mpreună.

[v2]
Pentru-alese biruinți,
pentru planuri ne-mplinite,
pentru bucurii fierbinți,
pentru umilinți trăite.
Toate sunt în mâna Ta,
și le-ngădui pentru mine,
spre-a mă binecuvânta
cu adevăratul bine.

[v3]
Multumesc de sfântul har,
care viața mi-o-nfășoară,
căci și dulce și amar,
tot ce-mi dărui Tu-i comoară.
Chiar de nu-nțeleg acum,
voi pricepe-n veșnicie...
Du-mă Tu cum știi, pe drum
spre eterna-mpărăție.