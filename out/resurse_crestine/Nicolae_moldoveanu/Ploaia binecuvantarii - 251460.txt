[title]
Ploaia binecuvantarii {composer: {Nicolae Moldoveanu}, {rcId: {251460}}

[sequence]
v1,c,v2,c,v3,c,v4,c,v5,c,v6,c

[v1]
Ploaia binecuvântării
cu belșug de roade sfinte,
peste voi să Și-o reverse
Preaputernicul Părinte.

[c]
/: Să vă-nsoțească iubirea,
ce v-a legat,
prin ea trăiți fericirea
cu-adevărat. :/

[v2]
În unirea voastră sfântă,
izvorâtă din iubire,
s-aveți nuntă necurmată
cu cununi de fericire.

[v3]
Proaspătă și întărită
să vă fie-oricând credința.
Când vin vânturi și talazuri,
ea v-aduce biruința.

[v4]
Nu priviți la voi, ci-ntruna
ochii voștri să vă fie
spre Acel ce poate totul
spre Isus, ce-adânc vă știe.

[v5]
Odihniți-vă pe brațul
dragostei și milei Sale,
și nimic n-o să vă frângă
viața pe-a Lui sfântă cale.

[v6]
Veți trăi și-acum și Mâine
fericirea cea curată,
nezărind a ei sfârșire
niciodată, niciodată!