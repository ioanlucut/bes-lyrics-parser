[title]
Cu rani si spini pe frunte {composer: {Nicolae Moldoveanu}, {rcId: {197197}}

[sequence]
v1,v2,v3,v4,v5

[v1]
Cu răni și spini pe frunte, lovit și apăsat,
Tu mi-ai purtat Isuse, întregul meu păcat.
Ai părăsit mărirea, din cerul strălucit,
Și chip de rob luat-ai, căci, Doamne, m-ai iubit.

[v2]
Târât ai fost de oameni la curtea lui Pilat,
Tu, Cel fără de vină, Te-au dat ca vinovat.
Dar vina mea Isuse, atunci Te-a osândit,
Răbdat-ai pentru mine, căci, Doamne, m-ai iubit!

[v3]
Ai fost vândut de luda pe trizeci de arginți,
Și-ai fost supus Isuse la grele umilinți!
În haină de ocară, ai fost batjocorit,
Păcatul să-mi răscumperi,
Căci, Doamne, m-ai iubit!

[v4]
Pe crucea răstignirii, pe Golgota supus,
Ca jertfă Ți-ai dat viața căci m-ai iubit Isus!
Și toate pentru mine, tăcând ai suferit,
Ca eu să fiu prin Tine, iertat și mântuit!

[v5]
Mă-nchin Isuse Ție, și Tatălui slăvit,
Că-n harul sfânt și mare, am fost și eu primit.
Ajută-mi cu credință, să Te urmez supus,
Pe calea ascultării, ce duce-n Ceruri sus!