[title]
De unde-am inceput cararea {composer: {Nicolae Moldoveanu}, {rcId: {248816}}

[sequence]
v1,v2,v3,v4

[v1]
De unde-am început cărarea
vieții mele cu Hristos,
de-acolo-mi strâng, de-atunci îmi dărui
tot ce-am primit și-am dat frumos.
De-acolo-mi strâng în suflet raze
și fețe și-amintiri și zări,
de-atunci îmi dăruiesc cântarea
spre cele patru depărtări.

[v2]
De-acolo-mi scot, de-adânc iubirea,
cu care iert și ard și sper,
de-atunci nu-mi mai ajunge lumea
ci caut nemărginiri de Cer.
De-acolo-mi umplu adâncimea
cu ape și cu aer nou,
de-atunci răsună peste-a mele
cântări un îngeresc ecou.

[v3]
De-acolo-mi ard peste cuvinte
cerești lumini și tainic foc,
de-atunci mi-e zborul mai fierbinte
din an în an, din loc în loc.
De-acolo-mi crește rugăciunea,
de n-aș dori s-o mai sfârșesc,
de-atunci cunosc ce har e-n plânsul
adânc plecat spre ce iubesc.

[v4]
/: De-acolo-mi vreau pân-la-nviere
mai plin de rod același har.
- De mii de ori să-ncep viața
de-acolo mi-aș începe-o iar. :/