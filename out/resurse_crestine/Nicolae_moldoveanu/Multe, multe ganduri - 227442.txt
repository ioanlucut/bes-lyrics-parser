[title]
Multe multe ganduri {author: {Nicolae Moldoveanu}, {rcId: {227442}}

[sequence]
v1,v2,v3,v4

[v1]
Multe, multe gânduri rele,
Doamne-n mine zilnic vin,
dar Te rog, Te rog, de ele,
să mă izbăvești deplin.

[v2]
Pune-mi gândurile bune
de la Tine ne-ncetat,
ca să-mi nască-nțelepciune,
și îndemn spre ce-i curat!

[v3]
Pune-mi gândul ascultării
de Cuvântul Tău cel greu,
și să nu mai dau uitării
ce mă-nvață el mereu!

[v4]
Pune-mi gânduri de credință
și de dragoste cu foc,
ca întreaga mea ființă
să Te-nalțe-n orice loc!