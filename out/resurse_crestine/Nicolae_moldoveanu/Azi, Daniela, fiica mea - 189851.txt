[title]
Azi daniela fiica mea {author: {Nicolae Moldoveanu}, {rcId: {189851}}

[sequence]
v1,v2,v3,v4

[v1]
Azi, Daniela, fiica mea,
Tăticu-ți scrie de departe,
Și-L rog pe Dumnezeu să-ți dea,
Tot harul scris în sfânta-l Carte.
Să-L poți cunoaște pe deplin
Și Lui să-l dai pe veci viața,
Să-ți facă sufletul senin,
Și-oricând strălucitoare fața.

[v2]
S-asculți de El, s-asculți mereu,
Să-l fii de-a pururi mărturie,
Și pacea Lui în orice greu,
Să-ți fie-ocrotitoare ție.
Să biruiești orice păcat,
Ce calea pe furiș ți-aține,
Privind spre Cerul îndurat,
Mereu se va-ndura de tine!

[v3]
Să-ți încunune fruntea ta
Cu-nțelepciune și-umilință,
Spre slava Lui să-l poți cânta,
În curăție și-n credință!
Frumsețea lui Hristos oricând,
Pe fața ta senină fie,
Așa cum El era de blând,
Așa să fii pe veșnicie!

[v4]
Și inima să-ți fie jar, â
Aprins în dragostea divină,
Să răspândești oriunde har,
Credincioșie și lumină.
Așa-ți doresc!... Și Dumnezeu,
În harul Lui nespus de mare,
Să-ți facă viața tot mereu
Izvor de binecuvântare!