[title]
Tu soarele nadejdii sfinte {author: {Nicolae Moldoveanu}, {rcId: {186173}}

[sequence]
v1,v2,v3,v4,v5,v6,v7

[v1]
Tu, Soarele nădejdii sfinte,
Tu sfânt alin în suferinți,
/: Isus învie din morminte
Nădejdea-alesei biruinți. :/

[v2]
Ne-a obosit a noastră viață,
Sub greul munte de nevoi,
/: O, vino astăzi și dezgheață,
Nădejdea amorțită-n noi! :/

[v3]
Înviorează-ne credința,
Trezește iar un sfânt avânt,
/: Să nu ne-nghită suferința,
Să nu ne culce la pământ. :/

[v4]
Căci nu cei doborâți Isuse,
Nici morții nu Te-or lăuda,
/: Și nici nădejdile apuse,
Nu-Ți vor cânta mărirea Ta. :/

[v5]
Ci numai cei cu viață plină
Pot lăuda Numele-Ți sfânt,
/: Ei au privirea-n veci senină,
Căci se hrănesc cu-al Tău Cuvânt. :/

[v6]
Ridică-ne deasupra noastră,
Învie iar nădejdea-n noi,
/: Și spre Tăria cea albastră
Privirea să ne-o ții apoi! :/

[v7]
Osana, Numele Tău mare
Cu-ntreagă gura-L vom cânta,
/: Iar viața fi-va sărbătoare,
Acum și-n veci spre slava Ta! :/