[title]
Sa nu merg dupa un strain {composer: {Nicolae Moldoveanu}, {rcId: {5877}}

[sequence]
v1,v2,v3,v4

[v1]
Să nu merg după un străin,
Doamne, niciodată!
Chiar de-aș fi silit prin chin,
Ori pe-un drum cu flori de crin
Să nu merg după-un străin,
Ci să calc deplin, deplin,
Urma Ta curată!

[v2]
Să-nțeleg chemarea Ta,
Pururea prin lume!
Zilnic să pot asculta
Și să nu m-abat din ea;
Să-nțeleg chemarea Ta,
Ca să-ți pot mereu ’nălța,
Doamne, sfântul Nume!

[v3]
Să n-aduc, pe-altarul sfânt,
Foc străin de Tine!
Ci, aprins de-al Tău Cuvânt,
Vreau să ard cu tot ce sunt;
Să n-aduc, pe-Altarul sfânt,
Un amestec de pământ,
Ci, sfințit, pe Tine!

[v4]
Doamne, să mă-ncred deplin,
În cereasca-Ți Mână!
Mă păzește de străin,
Ochii-n ochii Tăi să-i țin,
Pașii-mi calce mai senin
Și, pe drumul Tău divin,
Pururi să rămână!