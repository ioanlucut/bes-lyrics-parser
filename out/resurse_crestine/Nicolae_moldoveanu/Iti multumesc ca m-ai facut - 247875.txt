[title]
Iti multumesc ca m-ai facut {author: {Nicolae Moldoveanu}, {rcId: {247875}}

[sequence]
v1,v2,v3

[v1]
Îți mulțumesc că m-ai făcut,
Așa cum sunt pe lume,
Că Tu mi-ai dat, cum Tu ai vrut
Și loc și trup și nume.
Îți mulțumesc că m-ai chemat
La sfânta-Ți părtășie,
Așa cum sunt, cu ce mi-ai dat
Să-Ți fiu spre slavă Ție.

[v2]
Îți mulțumesc că nu m-ai pus
În loc de slujbă ’naltă,
Ci m-ai făcut să fiu supus
Cu cei mici laolaltă.
Îți mulțumesc că pâinea mea,
Cu lacrimi și sudoare,
Ai rânduit s-o pot avea
Din ploi și vânt și soare.

[v3]
/: Îți mulțumesc că m-ai zdrobit
Sub fier și sub călcâie,
Să-nvăț și cum să fiu smerit
Și cât o să-mi rămâie. :/