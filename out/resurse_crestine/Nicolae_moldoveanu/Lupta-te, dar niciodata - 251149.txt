[title]
Lupta-te dar niciodata {composer: {Nicolae Moldoveanu}, {rcId: {251149}}

[sequence]
v1,v2,v3

[v1]
Luptă-te, dar niciodată
nu-nceta zicând: de-ajuns!
- Lângă tine totdeauna
poate fi-un vrăjmaș ascuns.
Seamănă, dar niciodată
să nu spui: am isprăvit!
- Uită-te ce necuprinderi
mai sunt încă de muncit.

[v2]
Mângăie, dar niciodată
nu gândi: ajunge-acum!
- Vezi, sunt numai răni și lacrimi
cât cuprinzi, pe-al vieții drum.
Sufere, dar niciodată
nu te plânge: nu mai pot!
- Cât i-ar fi de-amar paharul
fundul lui e miere, tot.

[v3]
Dă, jertfește-te, împarte-ți
inima cu tot din ea.
- Că nu dai, ci strângi cât veșnic
vei fi-uimit cât vei avea...
Astfel a făcut în clipa
cât a fost pe-aici Hristos.
- Și-avuția Lui se-ntinde
cât nu-i sus și cât nu-i jos.