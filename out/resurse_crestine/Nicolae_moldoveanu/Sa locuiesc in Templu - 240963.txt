[title]
Sa locuiesc in templu {composer: {Nicolae Moldoveanu}, {rcId: {240963}}

[sequence]
v1,c,v2,c2,v3,c3,v4,c3

[v1]
Să locuiesc în Templul Tău Părinte,
Doresc adânc în orice vreme,
De-acolo să privesc și mai fierbinte
Întregu-mi suflet să te cheme.

[c]
Să locuiesc deplin în Templul legii
Sfințeniei și îndurării,
Să pot pricepe taina fărdelegii,
Și taina veșnic-a iertării.

[v2]
Să locuiesc în dragostea curată,
Slăvitul Templu al luminii,
Privind de-aici în lumea-ntunecată,
Pricep și florile și spinii.

[c2]
Pricep și Adevărul și minciuna;
Și bucuria și durerea;
Și starea liniștită și furtuna,
Și ura grea și mângâierea!

[v3]
Să nu mă-mpiedice perdeaua ceții,
Ce-o pun vrăjmașii-n fața porții,
Să locuiesc întreg în Templul vieții,
Zdrobind puterea rece-a morții.

[c3]
Căci numai când în Templul Tău Părinte,
Eu locuiesc - sfințit de Tine -
Prin Duhul pot pricepe din nainte,
Adâncul tainelor divine!

[v4]
C-aici, în orbitoarea frumusețe,
Din casa harurilor plină,
E strălucirea sfintei Tale Fețe,
Ce schimbă totul în lumină!