[title]
Doua drumuri sunt pe lume {author: {Nicolae Moldoveanu}, {rcId: {239766}}

[sequence]
v1,v2,v3,v4

[v1]
Două drumuri sunt pe lume
Unul bun și unul rău,
Unul duce la pierzare
Celălalt la Dumnezeu.

[v2]
Din aceste două drumuri
Unu-i larg și e frumos,
Celălalt e strâmt și-adesea
E cu spini și anevoios.

[v3]
Însă drumul larg și neted
Drumul lumii amăgitor,
Are la sfârșit pierzarea
Focul cel mistuitor.

[v4]
Pe când drumul strâmt la capăt
Are raiul luminos,
Fericit cel care-l umblă
Căci ne duce la Hristos.