[title]
A venit de mult de sus {composer: {Nicolae Moldoveanu}, {rcId: {5468}}

[sequence]
v1,v2,v3,v4,v5,v6,v7,v8,v9

[v1]
A venit, de mult, de sus
Păstorul cel bun, Isus,
/: Și prin lume a umblat
Oi pierdute a căutat :/

[v2]
Să le ducă la izvoare,
Ca de sete să nu moară;
/: Ușa le-a deschis să iasă
La pășunea cea aleasă. :/

[v3]
Dar oile n-ascultau;
Cu capul se repezeau,
/: Cu coarnele L-au împuns
Și, în coastă, L-au străpuns :/

[v4]
De-a curs apă și mult sânge;
Cerul a-nceput a plânge...
/: Soarele s-a-ntunecat,
Luna-n sânge s-a schimbat. :/

[v5]
Acum, El e dus din lume
Să afle la oi pășune
/: Și poruncă a lăsat
Oilor ce-au pășunat :/

[v6]
Oile să se-mpreune,
Laolaltă să se-adune,
/: Lupul să nu le mănânce,
Tâlharul să nu le strice. :/

[v7]
Păstorul cel blând și bun,
În ceruri, e dus acum,
/: Dar, peste puțina vreme,
Vine iarăși să le cheme, :/

[v8]
Să le ducă-ntr-o grădină
Unde vor avea odihnă.
/: Acolo-n pace vor fi,
Mai mult nu vor flămânzi, :/

[v9]
Nici nu vor mai rătăci,
Căci Domnul le va păzi
/: Și vor fi, în viitor,
Doar o turmă și-un Păstor. :/