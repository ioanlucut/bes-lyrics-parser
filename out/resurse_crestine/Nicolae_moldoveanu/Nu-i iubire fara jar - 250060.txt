[title]
Nu-i iubire fara jar {composer: {Nicolae Moldoveanu}, {rcId: {250060}}

[sequence]
v1,v2,v3

[v1]
Nu-i iubire fără jar,
nici credință fără har.
Sufletul ce le-a primit,
e schimbat și înnoit.
Poartă pe Cel nepătruns
și-n afară și-n ascuns,
arătându-L orișicui
ca pe Salvatorul lui.

[v2]
Nu-i creștin cu-adevărat,
cel ce stăruie-n păcat;
nici în trai, nici în cuvânt
n-are adevărul sfânt.
Numai Soarele Hristos
face sufletul frumos,
dându-i cerul în priviri
și sfințenie-n simțiri.

[v3]
Nu e zbor spre paradis
pentru cel legat și-nchis.
Dar cel liber și curat
suie-naltul minunat,
suie-al păcii cer întins
dintr-un punct spre necuprins,
și se bucură nespus
lângă pieptul lui Isus.