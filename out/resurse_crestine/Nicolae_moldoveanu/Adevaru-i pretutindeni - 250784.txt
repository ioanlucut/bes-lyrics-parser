[title]
Adevaru-i pretutindeni {composer: {Nicolae Moldoveanu}, {rcId: {250784}}

[sequence]
v1,v2,v3,v4

[v1]
Adevăru-i pretutindeni,
pururi, ca lumina-n soare
dar nu-l află decât omul
care-l caută cu-nsetare.
Numai cel care aleargă,
poate ținta s-o ajungă.
Pentru cel care pornește
calea nu mai este lungă.

[v2]
Binecuvântat e omul
care caută fără tihnă;
el afla-va adevărul
și cereasca lui odihnă.
Viața lui, ca o grădină
desfătată-n ploi și soare,
va rămâne totdeauna
proaspătă și roditoare.

[v3]
Toți câți vor întinde mâna
înspre el, găsi-vor hrană,
și lumină și putere
și îndemn spre neprihană.
Așa-i cel care găsește
adevărul - și-l urmează.
Poartă pururi pretutindeni
binecuvântata-i rază.

[v4]
/: Dumnezeul veșniciei
e-adevăru-n strălucire,
fericit e omul care
caută-n El adăpostire! :/