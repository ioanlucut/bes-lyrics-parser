[title]
Isuse te rugam {author: {Nicolae Moldoveanu}, {rcId: {242720}}

[sequence]
v1,v2,v3

[v1]
Isus, Te rugăm acum,
Ascultă-ne mâhnirea,
Căci tot mai greu e-al nostru drum
Prin lumea care zace-n fum,
Să nu ne piardă-n praf, și-n scrum
Adu-ne izbăvirea!

[v2]
Îți mulțumim de-al Tău Cuvânt
Ce ni I-ai dat lumină,
Ca să ne-arate pe pământ
Că totu-i goană după vânt,
Că-i trud-amară și frământ,
Că nu-i aici hodină!

[v3]
Ajută-ne ca să privim
Făgăduința-Ți vie,
Că-n Tine credem - și trăim
Cuvântul sfânt. Prin el noi știm
Că Locul Slavei moștenim,
Cu Tine pe vecie!