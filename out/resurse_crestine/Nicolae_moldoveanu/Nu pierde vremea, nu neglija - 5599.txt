[title]
Nu pierde vremea nu neglija {author: {Nicolae Moldoveanu}, {rcId: {5599}}

[sequence]
v1,v2,v3,v4

[v1]
Nu pierde vremea, nu neglija,
Tu, cel ce ești străjer în casa Mea!
Când Eu îți vorbesc, să supraveghezi
În grădina-n care te-am pus să lucrezi!
/: Ți-am zis să stai pe zidul cel înalt,
Cu goarna-n mână, gata de sunat! :/

[v2]
De ce, când vin să caut, nu te găsesc
Și gemetele-n popor se măresc...
Când avuția-n grijă ți-am lăsat,
Și să lucrezi, cum Eu ți-am ordonat,
/: De ce, în loc să Mă înveselești,
Tu tot mai tare Mă nesocotești? :/

[v3]
Ți-am spus că vin, când tu nu te gândești,
Și spune-mi: cum vrei să Mă întâlnești?
Când știi că socoteală îți voi cere
Pentru ce ți-am lăsat în grija ta,
/: Nu vei fi oare ca și pleava-n vânt,
Smulsă și dusă din grânarul sfânt? :/

[v4]
Deci toți acei ce astăzi aud,
Să țină minte, căci timpul este scurt,
Și fiecare unde l-am chemat
Să se grăbească să fie curat!
/: Căci multă vreme, multă, n-a mai fi
Și Cel ce-a zis că vine, va veni! :/