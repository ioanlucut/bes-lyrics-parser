[title]
Intre cea mai nalta culme {composer: {Nicolae Moldoveanu}, {rcId: {248829}}

[sequence]
v1,v2,v3

[v1]
Între cea mai ’naltă culme
și-ntre cel mai jos afund,
când mă ’nalț cu-ncredințare
când cu teamă mă scufund.
Cum păcatu-i stricăciunea
sufletului desfrânat,
stricăciunea e păcatul
trupului ispitei dat.

[v2]
Cum sfințenia-i podoaba
sufletului credincios,
este-a trupului podoabă
sfântul umblet Cu Hristos.
Când păcatul stăpânește
sufletul ispitei dat,
e păcat orice tăcere
Și-orice vorbă e păcat.

[v3]
Dar când Duhul Sfânt, ființei
tot adâncul i-a pătruns,
sfântă e în tot ce-arată,
sfântă-n tot ce are-ascuns.
Cei răi chiar trăind alături,
despărțiți de veacuri sunt,
dar cei buni și dragi sunt veșnic
înfrățiți până-n mormânt.