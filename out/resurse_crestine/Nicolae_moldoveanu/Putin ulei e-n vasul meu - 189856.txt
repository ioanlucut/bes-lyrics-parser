[title]
Putin ulei e-n vasul meu {composer: {Nicolae Moldoveanu}, {rcId: {189856}}

[sequence]
v1,v2,v3,v4

[v1]
Puțin ulei e-n vasul meu,
Dar haru-i mult și mare,
Din Cer, Părinte Sfânt, mereu,
Dă-mi binecuvântare!
Căci binecuvântarea Ta
Puținul înmulțește,
Dar multul cel fără de ea,
Mai mult se risipește.

[v2]
Făină am puțină-n sac,
Dar toată Ți-o dau Ție,
Că-n Tine toate se prefac,
În har și bogăție!
Puținul dat de mine-n dar,
E firul care leagă,
Viața de comori de har,
Pe veșnicia-ntreagă!

[v3]
Cinci pâini eu am și pești puțini,
Dar harul mă veghează,
Când pui Tu Doamne-a Tale mâini,
Puținu-ndestulează!
Căci numai mâna Ta-i izvor
De binecuvântare,
Și din puțin ea face spor,
Că-i plină de-ndurare!

[v4]
Fă Tu puținul meu oricând,
Izvor de har oriunde,
În fiecare zi-mpărțind
Cereasca Ta merinde!
Și gloata s-o pot sătura,
Cu largă dărnicie,
Trăind predat în slujba Ta
Și-acum și-n veșnicie!