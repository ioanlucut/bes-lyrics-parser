[title]
Sa-mi fii tu alfa si omega {author: {Nicolae Moldoveanu}, {rcId: {242628}}

[sequence]
v1,v2,v3,v4

[v1]
Să-mi fii Tu Alfa și Omega vieții,
Isuse, totdeauna pe Pământ,
/: Luceafărul frumos al dimineții
Să-mi fie-al Tău dumnezeiesc Cuvânt! :/

[v2]
Prin Tine vreau să-ncep orice lucrare,
Și tot prin Tine vreau ca s-o sfârșesc,
/: Cum raza-și are obârșia-n Soare,
Așa din Tine viața să-mi trăiesc. :/

[v3]
Pecetea Duhului s-o am în mine,
În tot ce simt, gândesc și spun și fac,
/: Bobocii-mpărăției care vine
În inimă să-i vezi cum se desfac. :/

[v4]
Să-mi fii Tu Alfa și Omega-n toate
Și-n toate fă-mă sfânt și roditor,
/: Căci doar prin Tine sufletul meu poate
Păși spre fericitul Viitor! :/