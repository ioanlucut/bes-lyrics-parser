[title]
Aprinde-mi tu viata iubite isus {author: {Nicolae Moldoveanu}, {rcId: {189855}}

[sequence]
v1,v2,v3,v4

[v1]
Aprinde-mi Tu viața, iubite Isus,
Cu focul divin al iubirii,
/: Ca fumul tămâiei să nalte în sus,
Mireasma plăcut-a sfințirii. :/

[v2]
Aprinde-mi Tu viața și fă-o altar,
Cu focul preasfânt al credinții,
/: Ca zilnic să guste din cerul de har,
Dulceața trăirii cu sfinții! :/

[v3]
Aprinde-mi Tu viața, să ardă mereu,
În focul nădejdii curate,
/: Ca-n pace deplină, în greul mai greu,
Să aibă priviri luminate. :/

[v4]
Aprinde-mi Tu viața cu focul ceresc,
Topește-o Isuse în Tine,
/: Ca pururi în Tine arzând să trăiesc,
Și arzând să trăiești Tu în mine!