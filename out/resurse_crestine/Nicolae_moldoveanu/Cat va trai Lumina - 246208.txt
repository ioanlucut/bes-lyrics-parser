[title]
Cat va trai lumina {author: {Nicolae Moldoveanu}, {rcId: {246208}}

[sequence]
v1,v2,v3,v4,v5

[v1]
Cât va trăi Lumina, pe vecii nesfârșiți,
Împărtăși-i-vor soarta și fiii ei iubiți.
O rază, fiecare, din focul ei fiind,
Luci-vor prin unire, Lumina întregind.

[v2]
În lupta ei cu bezna vor sângera așa
Cinstiți la fel cu dânsa - loviți la fel cu Ea.
În slujba mântuirii, trudind stăruitor,
Li se va cere partea la jertfa Ei și lor.

[v3]
Iar prețul ispășirii căderilor din har,
Alături de Lumină, plăti-vor cu amar.
Iar calea-nsângerată spre cerul cucerit,
Alături de Lumină urca-vor drum trudit.

[v4]
lar în triumful Slavei asupra celui rău,
Hristos o să și-l facă părtaș la Tronul Său.
Căci n-au căutat mărire lumească, ci smerit,
Au suferit alături de Domnul cel iubit.

[v5]
Nu și-au iubit viața, ci pân-la moarte-au stat
Alături de Lumina Soliei ce-au purtat.
Alături de Lumină, vor străluci așa
Uniți și-n Răsplătire ca-n suferinți cu Ea.