[title]
Sa nu mai pot uita isuse {composer: {Nicolae Moldoveanu}, {rcId: {248961}}

[sequence]
v1,v2,v3

[v1]
Să nu mai pot uita Isuse,
cât mi-ai făcut, din ce m-ai scos
tot ce mi-ai dăruit să-mi fie
în veci mai viu și luminos.
Să nu mai pot uita nici una
din binefacerile-Ți mari,
’nnoite zilnic pentru mine,
și-n anii dulci și-n cei amari.

[v2]
Să nu mai pot uita nici unul
din binefăcătorii mei,
ca ne-ncetat recunoștința
să mi se-ndreote către ei.
Să nu mai pot uita nici una
din câte rugi mi-ai ascultat,
ca să nu-mi pierd în veci nădejdea
în orice-adânc-aș fi-aruncat.

[v3]
Să nu mai pot uita nici unul
din câte Ți-am păcătuit,
ca să rămân pe totdeauna
ascultător și umilit.
Să nu mai pot uita nici una
din ce-s dator, din câte-mi dai,
ca numai slavă și-ascultare,
să-Ți fiu și-n umblete și-n grai.