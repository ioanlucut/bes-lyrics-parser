[title]
Sa-ti pot aduce multumire {composer: {Nicolae Moldoveanu}, {rcId: {248956}}

[sequence]
v1,v2,v3

[v1]
Să-Ți pot aduce mulțumire,
Isuse, necurmat doresc,
din toată-a inimii simțire,
pentru belșugul ce-l primesc.
Pentru belșugul de durere,
pentru belșugul de alin,
pentru dulceață, pentru fiere
pentru plăceri și pentru chin.

[v2]
Pentru câștig și bucurie,
și pentru pierderi și-ntristări,
pentru-a iubirii duioșie
și pentru-a urii-nveninări.
Pentru cântări și pentru lacrimi,
pentru alesele primiri,
pentru-nălțări din negre patimi,
pentru căderi și izgoniri.

[v3]
Pentru amiaza însorită,
pentru amurgul cel cu nori
pentru dorința împlinită
și ne-mplinită-adeseori.
Da, pentru toate, dă-mi tărie
să-Ți mulțumesc neîncetat,
căci tot ce-ngădui Tu să-mi vie
e binele cu-adevărat.