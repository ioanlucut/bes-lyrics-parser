[title]
Voi ce n-ati avut in lume bucurii si mangaiere {composer: {Nicolae Moldoveanu}, {rcId: {5700}}

[sequence]
v1,v2,v3,v4,v5

[v1]
Voi, ce n-ați avut, în lume, bucurii și mângâiere;
Voi, ce-ați plâns atâta vreme, în necaz și în durere;
/: Voi, ce lumea va urăște și vă vinde ca pe El,
N-aveți frică, n-aveți teamă, nu vă rușinați defel! :/

[v2]
Voi, ce-ați mers tot înainte și-ați urcat cu greu Calvarul;
Voi, ce-ați suferit ca Dânsul și-ați băut întreg paharul;
/: Voi, ce n-ați uitat pe Domnul niciodată și nicicând
Ci L-ați lăudat, în toate, I-ați dat slavă, I-ați dat cânt! :/

[v3]
Voi, ce viața voastră-ntreagă ați spălat-o-n al Lui sânge
Și în inimi vi-e aprinsă flacăra ce nu se stinge;
/: Voi, care-ați gemut, sub cruce, și mai gemeți și acum,
Bucurați-vă de acuma! Ziua sfântă e pe drum! :/

[v4]
Iată, zorii se arată... marea zi se prevestește!...
Iarna este pe sfârșite și măslinu-nfrăgezește...
/: Voi, ce-ați biruit păcatul, prin jertfa de pe Calvar,
Bucurați-vă de-acuma: n-ați suferit în zadar! :/

[v5]
Voi, ce-ați privegheat într-una și ați fost tot timpul gata.
Bucurați-vă de-acuma! Iată, vine cu răsplata,
/: Ca să dea, pentru amarul și durerea ce-a trecut,
Viață lină, fericită, viață fără de sfârșit!...