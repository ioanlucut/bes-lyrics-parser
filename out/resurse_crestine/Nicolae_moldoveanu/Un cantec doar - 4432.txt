[title]
Un cantec doar {composer: {Nicolae Moldoveanu}, {rcId: {4432}}

[sequence]
v1,c,v2,c2,v3,c3,v4,c4

[v1]
Un cântec nou, o-nfiorare nouă
Prietene răsună-n calea ta
Vom mai cânta un cântec, poate două
Dar cine știe cât vom mai cânta!

[c]
Un cântec nou, o pasăre pribeagă,
Un porumbel venit din Paradis...
Noi I-am primit ca pentru-o lume-ntreagă.
Dar nu știm pentu cine a fost trimis.

[v2]
Un cântec nou, un fir de ape-n spume
Aduce de departe un suspin.
E-un dor înalt ce plânge pentru lume
Și lacrimile Lui prin cântec vin!

[c2]
E-un suflet frânt ce-a fost cu noi o dată
Privind cu milă viața noastră rea
Și-acum, din cer, El cheamă lumea toată
Cum trece-n hohot peste jertfa Sa.

[v3]
Cum trece-n joc, în veselii de baluri,
Cum strigă în vâltori de carnaval,
Pe când Isus, privește marea-n valuri
Și lacrimi cad pe fiecare val.

[c3]
Mă uit la El, și-n pleoape lacrimi sfarăm,
Cum se uita tâlharul pe Calvar,
Căci numai noi tâlharii-L mângâiarăm,
Și poate tu ești ultimul tâlhar...

[v4]
Un cântec nou, o-nfiorare nouă,
Prietene, răsună-n calea ta.
Vom mai cânta un cântec, poate două,
Și-odată toate-n cer le vom lua.

[c4]
Dar ca un vis, și cântecul se curmă
Și va începe-adevăratul vis!
O, poate-acesta-i cântecul din urmă
Și poate pentru tine-a fost trimis.