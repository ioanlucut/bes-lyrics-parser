[title]
De nu-mi erai decat un prieten {composer: {Nicolae Moldoveanu}, {rcId: {248629}}

[sequence]
v1,c,v2,c2,v3,c3

[v1]
De nu-mi erai decât un prieten,
Oricât de-apropiat cândva,
Te-aș fi putut uita, dar Tu ești,
Isus, chiar prietenia mea.

[c]
De nu-mi erai decât un cântec,
Oricât de drag, Te-ai fi-nvechit,
Dar mi-ești chiar cerul armoniei,
În veci mai nou și-n veci dorit.

[v2]
De nu-mi erai decât un nume,
Puteam să uit, oricum erai,
Dar Tu-mi ești pentru veci, Isuse,
Chiar scumpul vieții mele rai.

[c2]
De nu-mi erai decât un zâmbet,
Ușor te-aș fi putut uita,
Dar mi-ești chiar Marea Fericirii
Din care-mi scot iubirea mea.

[v3]
De nu-mi erai decât o rază,
Vreo noapte Te-ar fi-ntunecat,
Dar mi-ești chiar Soarele Vieții
Desăvârșit și minunat.

[c3]
Cum să Te uit atunci, Isuse,
Orice-ar veni și-oricine-ar vrea,
Când Tu-mi ești Răsuflarea însăși
Și duhul din ființa mea?