[title]
De soare am nevoie {composer: {Nicolae Moldoveanu}, {rcId: {250845}}

[sequence]
v1,v2,v3

[v1]
De soare am nevoie, ori pot și fără el,
dar fără de credință nu pot în nici un fel.
De apă am nevoie, ori pot și fără ea,
dar fără de iubire în veci nu voi putea.

[v2]
De pâine am nevoie, ori pot și mai flămând,
dar de-adevăr mi-e foame mereu în primul rând.
De aer am nevoie ca-n viață să rămâi,
dar de Hristos am pururi nevoie mai întâi.

[v3]
Să am chiar lumea-ntreagă, de toate ce folos,
când sunt pe veșnicie pierdut fără Hristos.
Dar dacă-L am pe Domnul, nimic de n-aș avea
am tot ce fericește pe veci viața mea.