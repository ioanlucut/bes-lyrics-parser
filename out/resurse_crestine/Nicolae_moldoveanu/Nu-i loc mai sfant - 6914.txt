[title]
Nu-i loc mai sfant {composer: {Nicolae Moldoveanu}, {rcId: {6914}}

[sequence]
v1,v2,v3,v4

[v1]
Nu-i loc mai sfânt decât acela,
unde-i Hristos și unde-s ai Săi
Acolo-i Duhul Sfânt puterea,
acolo-i dragostea văpăi.
Cuvântul Sfânt acolo-i soare,
credința-i umblet fericit,
Iar părtășia sfințitoare,
e-avântul cel mai strălucit.

[v2]
Nu-s stări mai sfinte ca acelea
de pe Taborul luminos,
Când e Hristos în toți ce cântă,
când toți ce cântă-s în Hristos
Când de Hristos e plin Cuvântul,
și-n rugăciune-i plin de El.
Atunci, afară și-nlăuntru,
Hristos străluce-n orice fel.

[v3]
Nu-i ceas mai sfânt decât acela,
în care-s frații adunați.
Și inimi lângă inimi una,
în duh se roagă-ngenuncheați.
Când rugăciunea lor se-nalță,
scăldată-n lacrimi prin Hristos,
Îngerii-s frați, iar frații-s îngeri.
Pământu-i sus, iar ceru-i jos.

[v4]
Nu-i har mai sfânt decât acela,
să fii cu Domnul și cu-ai Săi,
În rugăciune și-n cântare,
și-n lacrimi lângă frații tăi.
Oriunde-s ei, fă tot și du-te.
Oricâți sunt ei, fă tot și stai.
Oricum sunt ei, fă tot și-i caută.
Căci unde-s ei, e-un colț din rai.