[title]
Tu ai facut spre sete apa {composer: {Nicolae Moldoveanu}, {rcId: {248519}}

[sequence]
v1,v2,v3,v4,v5

[v1]
Tu ai făcut spre sete apa
Și-n dar ai dat-o tuturor,
Dar dacă eu nu beau dintr-însa,
Atunci nu-i pagubă că mor.

[v2]
Tu ai făcut spre hrană pâinea
Și-o dai prin muncă orișicând,
Dar dacă eu n-o am din lene,
Nu-i pagubă că mor flămând.

[v3]
Tu ai făcut, spre bucurie
Să am frați dragi, la ei să vin
Dar dacă-i las și plec la alții,
Nu-i pagubă că mor străin.

[v4]
Tu ai făcut spre mântuire,
Atâta har să am, crezând,
Dar dacă eu nu cred Iubirii,
Nu-i pagubă că mor plângând.

[v5]
Tu ai făcut spre-un veșnic bine,
Tot cerul Tău și mi l-ai vrut,
Dar dacă eu Îți lepăd harul,
Nu-i pagubă că mor pierdut.