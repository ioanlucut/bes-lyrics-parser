[title]
Biruitor sunt prin credinta {author: {Nicolae Moldoveanu}, {rcId: {189879}}

[sequence]
v1,c,v2,c,v3,c,v4,c,v5,c

[v1]
Biruitor sunt prin credință,
Când ea mă biruie mereu,
Cu cât îmi umple-a mea ființă,
Cu-atât voi birui în greu.

[c]
Să mă las biruit de lumina
Și-adevărul Cuvântului scris,
Căci atunci biruință deplină,
Voi avea, o, Isus - cum ai zis!

[v2]
Biruitor sunt prin iubire,
Când ea mă biruie deplin,
Cu cât îmi umple-a mea simțire,
Cu-atât mă face mai divin!

[v3]
Biruitor sunt prin răbdare,
Când ea mă biruie oricând,
Când Golgota mi-e scut și soare,
Voi fi și răbdător și blând!

[v4]
Biruitor e Adevărul
În mine, când m-a biruit,
Când neschimbat nici cât e părul,
Eu îl păstrez pân-la sfârșit!

[v5]
Biruitor eu sunt prin Tine,
Mântuitorul meu Ceresc,
Căci biruința Ta în mine,
Îmi dă puteri să biruiesc!