[title]
Daca anii vietii {composer: {Nicolae Moldoveanu}, {rcId: {251566}}

[sequence]
v1,v2,v3

[v1]
Dacă anii vieții tale
ți s-au dus prea în zadar,
orice amintiri și gânduri
o să-ți aibă gust amar.
Orice rând o să-ți grăiască
despre-un adevăr știut,
care-ar fi putut da roade,
dar din lene l-ai pierdut.

[v2]
Orice loc o să-ți aducă
inimii învinuiri,
de-un cuvânt călcat credinței,
de-un păcat unei iubiri.
Orice cale o să-ți strige
vină-n ziua de apoi,
c-ai putut s-o duci spre slavă,
dar ți-ai dus-o spre noroi.

[v3]
Orice dar primit din ceruri,
orișice veșmânt purtat,
orice rod luat - va spune
că ți-a fost nemeritat.
O, când anii vieții tale
sunt așa de parcă nu-s,
cu ce-i duci - și ce răsplată,
crezi c-o s-afli la Isus?