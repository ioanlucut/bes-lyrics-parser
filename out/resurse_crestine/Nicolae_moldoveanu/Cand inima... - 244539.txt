[title]
Cand inima {author: {Nicolae Moldoveanu}, {rcId: {244539}}

[sequence]
v1,v2,v3,v4,v5

[v1]
Când inima mi-e prinsă de-ntuneric,
Isuse, vin’ cu fulgerile Tale,
/: Și-n plin străpunge orice chip himeric,
Să nu m-abată de pe sfânta-Ți cale. :/

[v2]
Când inima de chin mi-e copleșită,
Și-ntemnițată-n îndoieli amare,
/: Isus - Puterea cea nebănuită,
O, vin cu-alaiul Tău de sărbătoare. :/

[v3]
Când inima mi-e aspră și pustie,
Isuse, vin’ cu-a harului Tău ploaie,
/: Și bulgării-ntăriți și arși din glie,
Desăvârșit pătrunde-i și-i înmoaie. :/

[v4]
Când inima mi-e piață de cetate,
Ca furnicarul fără de hodină,
/: Isus - Tăcerea care-ntrece toate.
Te chem o, vin’ cu pacea Ta deplină. :/

[v5]
Căci unde aș putea s-alerg? La cine?
De n-ai fi Tu, Stăpânul meu puternic?
/: - În Tine mă încred, numai în Tine,
Și mă inchin ’naintea Ta, cucernic. :/