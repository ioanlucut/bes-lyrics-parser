[title]
Binecuvantat fii doamne {composer: {Nicolae Moldoveanu}, {rcId: {248966}}

[sequence]
v1,v2,v3,v4

[v1]
Binecuvântat fii, Doamne,
care ții nemărginirea,
care din Ființa-Ți sfântă
ai născut din veci iubirea!
Binecuvântat fii, Doamne,
Împărat pe veșnicie,
ce-ai dat lumilor zidire
și mi-ai dat viață mie!

[v2]
Binecuvântat fii, Doamne,
ce hotar ai pus la toate,
la-ntuneric, Ia durere,
și la frământări prin gloate!
Binecuvântat fii, Doamne,
pentru mântuirea-Ți mare,
ce pe Dealul Căpățânii
ne-ai adus-o cu-ndurare!

[v3]
Binecuvântat fii, Doamne,
pentru-a Ta făgăduință
de viață, de lumină,
de-a iubirii biruință!
Binecuvântat fii, Doamne,
pentru orice dimineață,
ce desparți de întuneric
a luminii sfântă față!

[v4]
Binecuvântat fii, Doamne,
pentru adevăr și pace,
pentru floarea fericirii
ce-n credință se desface!
Binecuvântat fii, Doamne,
de acum până-n vecie,
pentru toate, pentru toate,
slavă și-nchinare Ție!