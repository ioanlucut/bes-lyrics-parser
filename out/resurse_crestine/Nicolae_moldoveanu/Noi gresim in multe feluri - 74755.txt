[title]
Noi gresim in multe feluri {composer: {Nicolae Moldoveanu}, {rcId: {74755}}

[sequence]
v1,v2,v3,v4

[v1]
Noi greșim în multe feluri,
Zilnic bem amărăciune,
Zilnic - știi, Isuse, Doamne,
Știi a noastră slăbiciune.
Dar pe calea pocăinței
De venim la Tine iară
/: Ne primești, ne ierți, ne vindeci
Nu ne scoți, nicicând afară :/

[v2]
Când nu-Ți ascultăm porunca
Când nu-Ți ținem calea dreaptă,
Când mâhnire
Îți aducem
Prin gândire și prin faptă
De ne-ntoarcem către Tine
Printr-o pocăință-amară
/: Ne primești, ne ierți, ne vindeci
Nu ne scoți nicicând afară. :/

[v3]
Zilnic, noi, trecând prin lume
Ne-ntinăm frumoasa haină
Și uităm mărturisirea
De iubire spusă-n taină
Dar când lacrima căinței
Prinde-n ochi să ne răsară
/: Ne primești, ne ierți, ne vindeci
Nu ne scoți nicicând afară. :/

[v4]
Cum să-Ți mulțumim, o, Doamne,
Pentru atâta bunătate,
Ce ne-o dai cu neoprire,
Orișicând și pentru toate.
Slavă, Slavă și-nchinare
Tie - Dragoste comoară
/: Tu nu obosești să vindeci
Și nu scoți pe nime-afară :/