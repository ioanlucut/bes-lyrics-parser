[title]
De ai lumina-n tine {composer: {Nicolae Moldoveanu}, {rcId: {249838}}

[sequence]
v1,c,v2,c,v3,c,v4,c,v5,c

[v1]
De ai lumina-n tine,
ea-ți crește roduri sfinte
de pace și blândețe
și dragoste fierbinte.

[c]
Lumina e Hristos,
Lumina e Hristos!
Așa cum este EI,
să fim și noi la fel.

[v2]
De ai lumina-n tine,
mergi drept oricând în toate,
căci felul ei e-acesta:
mergând, nu se abate.

[v3]
De ai lumina-n tine,
ești izbăvit de teamă.
Oricât de neagră-i noaptea,
ea nici n-o bagă-n seamă.

[v4]
De ai lumina-n tine,
ai adevărul tare;
nebiruit vei trece
pe orișice cărare.

[v5]
De ai lumina-n tine,
în cer trăiești, chiar dacă
mai pribegești cu trupul
prin lumea cea săracă.