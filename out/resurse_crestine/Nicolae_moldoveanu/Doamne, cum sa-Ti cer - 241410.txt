[title]
Doamne cum sa-ti cer {composer: {Nicolae Moldoveanu}, {rcId: {241410}}

[sequence]
v1,v2,v3

[v1]
Doamne, cum să-Ți cer iertare,
C-am făcut ce nu mi-ai spus:
Unora le-am dat de toate
Altora nimic n-am dus.
Lângă unii-am stat o viață
Și tot mi-a părut puțin,
Lângă alții-am stat o clipă
Și-am dorit să nu mai vin.

[v2]
Pentru cine mă urăște
Doar o dată m-am rugat,
Pentru cel iubit de mine
M-aș ruga nemăsurat.
Glasul celor buni întruna
Aș dori să-l tot ascult,
Glasul celor răi și-o dată
Mi-este greu și-mi pare mult.

[v3]
Peste cei vrășmași o dată
Cer a-Tale îndurări,
Celor dragi le-aș cere-ntruna
Mii de binecuvântări.
- Doamne cum să-Ți cer iertare
Pentru tot ce sunt - și nu-s,
Pentru ce nu fac - și-aș face,
Căci Tu nu așa mi-ai spus.