[title]
In fata ta {author: {Nicolae Moldoveanu}, {rcId: {240889}}

[sequence]
v1,c,v2,c,v3,c,v4,c,v5,c,v6,c,v7,c

[v1]
O, Doamne, doar în Fața Ta,
Eu pot trăi-n lumină,
Seninul ei îmi poate da
O față-n veci senină.

[c]
Fă mereu să strălucească
Peste mine Fața Ta,
Din lumina ei cerească,
Să trăiesc viața mea.

[v2]
În Fața Ta primesc divin
Belșug de har si pace,
Frumusețea ei tot mai deplin,
Un chip frumos îmi face.

[v3]
În Fața Ta mă luminez
De-o sfântă bucurie,
Că-n taina ei eu mă păstrez
Întreg în curăție.

[v4]
În Fața Ta adâncul meu
Se umple de credință,
Puterea ei îmi dă mereu,
Puteri de biruință!

[v5]
În Fața ta mă odihnesc
De-a lumii frământare,
Numai acolo-mi regăsesc
A inimii-alinare.

[v6]
În Fața Ta, comori de cer,
Cuprind a mea viață,
Năluci din lume toate pier,
Când stau în sfânta-ți Față.

[v7]
Păstrează-mă în Fața Ta,
Stăpânul meu puternic,
Căci numai luminat de ea,
Eu pot trăi cucernic!