[title]
Cand pe-a lumii drumuri grele {composer: {Nicolae Moldoveanu}, {rcId: {186177}}

[sequence]
v1,v2,v3,v4,v5,v6

[v1]
Când pe-a lumii drumuri grele
Obosit ești și setos,
Vino-n casa vieții mele,
Domnul meu Isus Hristos!

[v2]
Pregătitu-Ți-am cămara
Inimii în alb veșmânt,
Unde-Ți poți lăsa povara
Greului de pe pământ!...

[v3]
Odihnește-a Ta Ființă,
În acest smerit lăcaș,
Care pururi prin credință,
Pregătit Ți-e ca sălaș

[v4]
Iară setea Ta cea mare
Potolește-o ne-ncetat,
În iubirea-mi arzătoare,
În izvorul ei curat.

[v5]
Tu mi-ai dat întâi iubire,
Tu întâi m-ai odihnit,
și deplină izbăvire
Eu în Tine mi-am găsit!

[v6]
Astăzi, ca recunoștință,
Vreau, Isuse, să primești,
Ca-n a vieții-mi locuință
Pe deplin să Te-odihnești.