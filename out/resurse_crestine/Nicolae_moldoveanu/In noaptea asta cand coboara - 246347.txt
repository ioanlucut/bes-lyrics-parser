[title]
In noaptea asta cand coboara {author: {Nicolae Moldoveanu}, {rcId: {246347}}

[sequence]
v1,v2,v3

[v1]
În noaptea asta când coboară
tăcerea albă-n fulgi de nea,
Isus iubit, întâia oară
eu îți predau inima mea.
Știu c-ai venit demult pe lume
și vii în orice an și-acum
/: s-aduci la oameni bucurie
și să-i îndrepți pe bunul drum. :/

[v2]
Să-ntorci pe-acei ce fac păcate
ca să se-abată de la rău,
să se iubească și s-asculte,
Isuse bun, de glasul tău.
Știu că la cei ce te ascultă,
mergând pe urma ta mereu,
/: le faci viața fericită
și-i izbăvești de orice greu... :/

[v3]
Și văd ce bun ești tu, Isuse,
de-aceea iată și eu vin,
Te rog să mă primești la tine
și-mi vino-n inimă deplin.
Să fiu în orice zi, Isuse
prin vorba mea, prin tot ce fac,
/: în orice loc, întotdeauna,
cum tu mă vrei, căci vreau să-ți plac. :/