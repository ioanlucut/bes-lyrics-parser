[title]
Faca-mi-se-ntotdeauna {author: {Nicolae Moldoveanu}, {rcId: {5336}}

[sequence]
v1,v2,v3,v4

[v1]
Facă-mi-se-ntotdeauna
După Sfântul Tău Cuvânt
Chiar de-ar fi să-mi cadă toate
Planurile la pământ.
Chiar de-ar fi să-mi cadă toate,
Chiar de-ar fi să-mi cadă toate
Toate planurile la pământ.

[v2]
Gândul Tău să se-mplinească
Neștirbit în mine-oricând,
Chiar de-ar fi să se dărâme
Tot ce mi-am zidit în gând
Chiar de-ar fi să se dărâme,
Chiar de-ar fi să se dărâme
Tot ce mi-am zidit în gând

[v3]
Voia Ta să se înalțe
Ca stăpână-n viața mea,
Și-n fărâme sparge-mi voia
Printr-o lovitură grea
Și-n fărâme sparge-mi voia,
Și-n fărâme sparge-mi voia
Printr-o lovitură grea.

[v4]
Rugăciunea asta Doamne,
Tu să mi-o asculți mereu,
Iar, de-ar fi s-o schimb vreodată,
N-asculta de gândul meu
Iar, de-ar fi s-o schimb vreodată
Iar, de-ar fi s-o schimb vreodată
N-asculta de gândul meu.