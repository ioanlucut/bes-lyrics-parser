[title]
Iubirea trupului aprinsa {composer: {Nicolae Moldoveanu}, {rcId: {249024}}

[sequence]
v1,c,v2,c2,v3,c3

[v1]
Iubirea trupului aprinsă
și-n alții-aprinde-același foc,
nestăvilită și ne-nvinsă
va duce-n al pierzării loc.

[c]
Iubirea Duhului curată
aprinsă de Hristos, la fel
ca ea va crește-nflăcărată
și-n alții dragostea de El.

[v2]
Când legea trupului spre moarte
te va târî nepăsător,
tu faci și pe-alții mai departe
să cadă-nfrânți de trupul lor.

[c2]
Dar legea Duhului de viață
când faci să biruie mereu,
va fi și altora povață
statornică spre Dumnezeu.

[v3]
De-aceea nu numai de tine
Ci și de alții-ai să răspunzi,
cu ce ți-s gândurile pline
și ce iubire-n tine-aprinzi.

[c3]
Ce lege lași acum să-ți poarte
ființa ta, spre ce hotar,
e legea trupului spre moarte,
sau legea Duhului spre har?