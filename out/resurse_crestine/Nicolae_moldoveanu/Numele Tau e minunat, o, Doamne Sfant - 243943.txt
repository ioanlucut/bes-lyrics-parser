[title]
Numele tau e minunat o doamne sfant {author: {Nicolae Moldoveanu}, {rcId: {243943}}

[sequence]
v1,c,v2,c,v2,c,v3,c,v4,c

[v1]
Numele Tău e minunat,
O, Doamne Sfânt și Mare,
E-al cerurilor nesecat,
Izvor de desfătare.
Mereu mai nou, mai sfânt, mai ’nalț
Izvor de desfătare

[c]
Slăvit în veșnic cânt,
E Numele Tău sfânt,
Înalt și negrăit Cuvânt,
/: E Numele Tău sfânt, sfânt, sfânt! :/

[v2]
Numele Tău dumnezeiesc,
E Taină și Lumină,
Nici îngerii nu Ți-l rostesc,
Ci cântă și se-nchină.
Când Ți-L aud rostit în Cer,
Toți îngerii se-nchină!
Numele Tău e strălucit,
E-al Cerurilor Soare,
E pace sfântă, negrăit
De-adânc odihnitoare;
Eternă pace, negrăit
De-adânc odihnitoare!

[v3]
Numele Tău nebănuit,
E-avânt și tinerețe,
E Paradisul nesfârșit,
De cânt și frumusețe,
Din care vecii curg spre veci
În cânt și frumusețe!

[v4]
Numele Tău Preafericit
E șoaptă și-alipire,
Unire de nebiruit,
Cu veșnica iubire,
Comoara celor cununați
Cu veșnica iubire.