[title]
Pe cararea ta {author: {Nicolae Moldoveanu}, {rcId: {244067}}

[sequence]
v1,v2,v3

[v1]
Pe cărarea Ta să-mi ții
Zilnic, Doamne, pașii mei,
Urma pașilor Tăi vii
Să Ți-o simtă-ntruna ei.
Să nu calce drum străin
Niciodată pe pământ,
Ori de-i nor, ori de-i senin,
Să-Ți urmeze drumul sfânt.

[v2]
Înspre cerul Tău slăvit
Ochii să-mi îndrepți mereu,
Să Te văd mai limpezit,
Scump Mântuitorul meu.
Chiar când ei setoși ar vrea
Să privească-n lume jos,
Tu, în îndurarea Ta,
Du-i spre cerul luminos!

[v3]
În Cuvântul Tău de har
Viața-ntreagă să-mi păstrezi
Și când vine-un duh hoinar,
Prin el să mă-nștiințezi.
Să nu pot nicicând, Isus,
Ție să mă-mpotrivesc,
Ci mai blând și mai supus,
Voia Ta s-o-nfăptuiesc.