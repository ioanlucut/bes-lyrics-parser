[title]
Eu nu stiu doamne {composer: {Nicolae Moldoveanu}, {rcId: {185731}}

[sequence]
v1,v2,v3,v4,v5,v6,v7

[v1]
Eu nu știu, Doamne, unde încă,
Îmi vei mai duce pașii mei,
/: Dar știu că Tu poți fi oriunde
Lumină sfântă pentru ei. :/

[v2]
Eu nu știu câte noi primejdii
M-așteaptă-n calea mea de-acum,
/: Dar știu că Tu poți fi-ajutorul,
Și paza mea pe orice drum! :/

[v3]
Eu nu știu câte lacrimi încă,
Au să mai verse ochii mei,
/: Dar știu că Tu-mi poți fi-alinare
Și mângâiere pentru ei. :/

[v4]
Eu nu știu Doamne de câți prieteni,
Și frați mai pot fi părăsit,
/: Dar știu că Tu rămâi cu mine,
Însoțitor nedespărțit! :/

[v5]
Eu nu știu câte noi ispite
Vor mai veni în calea mea,
/: Dar știu că-n Tine biruință
Și izbăvire pot avea. :/

[v6]
Eu nu știu câte jertfe încă,
Mai trebuie s-aduc din greu,
/: Dar știu că Tu-mi poți da putere
Să-mi urc deplin calvarul meu. :/

[v7]
Eu nu știu, Doamne, viitorul,
Dar știu că el e-n mâna Ta.
/: Ajută-mi să nu uit aceasta,
Ca liniștit să-Ți pot urma! :/