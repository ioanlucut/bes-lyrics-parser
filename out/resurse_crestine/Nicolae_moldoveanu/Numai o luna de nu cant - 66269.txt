[title]
Numai o luna de nu cant {author: {Nicolae Moldoveanu}, {rcId: {66269}}

[sequence]
v1,v2,v3,v4,v5,v6

[v1]
Numai o lună de nu cânt,
Îmi pare că s-a stins un soare
/: Și că de veacuri pe pământ,
N-am mai ajuns la sărbătoare. :/

[v2]
Numai o zi de nu citesc
Cuvântul Sfânt al Cărții Tale,
/: Se uscă gândul meu și-mi cresc
Noi temeri și-ndoieli pe cale. :/

[v3]
Numai un ceas de nu mă rog
Îmi arde inima-nsetată
/: Și-mi pare sufletul zălog
La o-ntristare necurmată. :/

[v4]
Numai o clipă de nu-Ți pot
Simți prezența lângă mine,
/: Nici Cerul, nici pământul tot
Nu pot ființa să-mi aline. :/

[v5]
Căci, drag Isus, iubirea mea,
Cu cât mai din belșug Te are,
/: Cu-atât Te cere și Te vrea
Mai din adânc mai cu-nsetare. :/

[v6]
Din orice lună, zi și ceas,
Și toate clipele senine,
/: Mi-au fost, Isus și mi-au rămas
Doar câte le trăiesc cu Tine. :/