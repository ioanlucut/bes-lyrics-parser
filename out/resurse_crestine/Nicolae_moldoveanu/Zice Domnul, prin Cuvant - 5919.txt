[title]
Zice domnul prin cuvant {author: {Nicolae Moldoveanu}, {rcId: {5919}}

[sequence]
v1,v2,v3,v4,v5,v6,v7

[v1]
Zice Domnul, prin Cuvânt,
Poporului de pe pământ:
/: „
Pregătiți-vă de-acum
Și stați treji, pe-al vieții drum,
În lume-aceasta!” :/

[v2]
Haideți, tineri, voi, acum,
Să stăm treji, pe-al vieții drum,
/: Și să ne purtăm așa
Cum ne-nvață Biblia,
În lume-aceasta. :/

[v3]
Dac-așa ne vom purta,
Cum ne-nvață Biblia,
/: Cei din lume vor vedea
Și-or începe-a ne urma,
În lume-aceasta. :/

[v4]
Dumnezeu ne-a învățat,
La popor i-a arătat
/: Cum să-și poarte haina sa,
Ca s-ajungă-n cer cu ea,
Din lume-aceasta. :/

[v5]
Dar unii n-au ascultat
Și ținuta și-au pătat,
/: Făr-a se gândi așa
C-aici jos vor rămânea,
În lume-aceasta. :/

[v6]
Dar gândiți-vă și voi:
Va veni o zi de-apoi,
/: Și care s-a pregătit,
În ceruri va fi răpit,
Din lume-aceasta. :/

[v7]
Și ce bine-atunci va fi
Când cu El ne-om întâlni!...
/: Noi, atuncea vom uita
C-am fost pe pământ cândva,
În lume-aceasta. :/