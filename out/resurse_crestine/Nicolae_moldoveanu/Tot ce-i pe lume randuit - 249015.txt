[title]
Tot ce-i pe lume randuit {composer: {Nicolae Moldoveanu}, {rcId: {249015}}

[sequence]
v1,c,v2,c2,v3,c3

[v1]
Tot ce-i pe lume rânduit
e-ntemeiat pe ascultare,
din Cel Etern Desăvârșit,
desăvârșit e tot ce-apare.

[c]
De la-nceput El a creat
în toate ordinea deplină,
și-o lege veșnică le-a dat
de-aceasta toate să se țină.

[v2]
Rămânerea pe-al ei temei,
e bucurie și cântare,
iar părăsirea căii ei
e prăbușire și-ntristare.

[c2]
Prin cel dintâi neascultător
dezordinea putu să vină,
iar fiii lui, prin răul lor
mereu pământul învenină.

[v3]
Ce fericire-i să urmezi
a ascultării armonie,
în tot ce simți și-n tot ce vezi
atunci e har și bucurie.

[c3]
O, fugi de duhul răzvrătit
și ține-ți viața-n ascultare,
că nu-i păcat mai scump plătit
ca cel făcut de dezbinare.