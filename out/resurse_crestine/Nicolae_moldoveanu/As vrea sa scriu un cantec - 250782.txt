[title]
As vrea sa scriu un cantec {composer: {Nicolae Moldoveanu}, {rcId: {250782}}

[sequence]
v1,v2,v3

[v1]
Aș vrea să scriu un cântec astăzi
frumos cum nu s-a scris vreodată
să poarte flacăra cerească
mai vie, mai adevărată.
Prin el să pot aprinde lumea
ca să-i prefac a ei păcate
în scrum și-n a uitării mare
să fie toate aruncate.

[v2]
Să ’nalțe mai puternic harul
și gloria dumnezeiască,
iar sufletele obosite
în el odihnă să-și găsească.
Să-nchege-o armonie plină
de nimeni încă auzită,
și din ’nălțimile luminii
să poarte haină strălucită.

[v3]
Așa aș vrea să scriu un cântec,
dar nu mi-e dat și-n umilință
pornesc cu ce-am primit, Isuse,
să cânt a dragostei ființă.
Să cânt cu-a vieții harfă toată
smeritele-mi cântări senine,
așa cum sunt, dar vreau prin ele
să Te înalț întreg pe Tine.