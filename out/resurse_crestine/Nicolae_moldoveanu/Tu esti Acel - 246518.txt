[title]
Tu esti acel {author: {Nicolae Moldoveanu}, {rcId: {246518}}

[sequence]
v1,v2,v3

[v1]
Tu ești Acel ce-n gerul aspru
Dezgheți a inimii-mi priviri,
Și faci să-mi curgă a-mpărtășirii
Liniștitoare șiroiri.
Tu ești Acela care-n jarul
Cuptorului încins cobori
Și-i răcorești pân-la răbdare
Chinuitoarele-i vâltori.

[v2]
Tu ești Acel ce-n susur dulce
Treci peste gândul meu ades,
Și-n tot ce-aș vrea să-ntreb mi-aduce
Dumnezeiescul înțeles.
Tu ești Acel a cărui treceri
Ca un parfum ceresc rămân
Și-al cărui cântec de iubire
Îmi arde duhul când l-îngân.

[v3]
Tu ești Acel ce-ntotdeauna
Doar blând și dulce mi-ai șoptit,
În vuiet aspru și-n furtună:
Nicicând la mine n-ai venit.
Tu ești Acela, scump Isuse,
O, cum Te recunosc și-acum
Când treci și-mi lași atât de dulce
Dumnezeiescul Tău parfum.