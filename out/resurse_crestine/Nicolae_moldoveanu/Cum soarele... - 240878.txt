[title]
Cum soarele {author: {Nicolae Moldoveanu}, {rcId: {240878}}

[sequence]
v1,v2,v3,v4,v5

[v1]
Cum soarele-ncălzește
Pământul înghețat,
Să-și poat-aduce rodul
Frumos și-mbelșugat,
Așa-ncălzește-mi Doamne,
Mereu viața mea,
Ca Duhul să rodească,
Belșug de cer în ea!

[v2]
Cum roua-nviorează
Câmpiile cu flori,
Când arșița le stinge
Lumina din culori,
Așa mi-nviorează,
Isuse viața mea,
Ca mai frumos iubirea,
Să strălucească-n ea!

[v3]
Cum vântul poartă-n drumu-i
Miresmele de crin,
Și-aduce-n port corăbii
Din largul mării plin,
Așa să port oriunde
Isuse-n viața mea,
Mireasma veșniciei
Pătruns și plin de ea!

[v4]
Cum pururea balsamul
Alină răni ce dor,
Și linișteste-n suflet
Al chinului fior,
Așa să-mi fie-ntr-una
Isuse viața mea,
Balsam de har și pace
În frământarea grea!

[v5]
Ca-n minea toți să vadă
Lucrarea-Ți mai frumos,
Lumina Ta să-mi fie
Viața mea - Hristos!
Să-ndrept pe orice suflet,
Din lumea de păcat,
Spre Cerul unde Tu ești
Și Mire și-mpărat!