[title]
Am gasit o floare rupta {composer: {Nicolae Moldoveanu}, {rcId: {5250}}

[sequence]
v1,v2,v3

[v1]
Am găsit o floare ruptă,
Fir de alb mărgăritar,
Și l-am dus la mine-acasă
Ca să-l pun într-un pahar.
Mi-am lipit de el obrazul
În suspinul de parfum:
/: „
Firicel de floare ruptă,
Cine te-a ’zvârlit în drum?” :/

[v2]
Am găsit o floare ruptă,
Fir strivit și singurel,
Și am înțeles deodată
Că și eu am fost ca el.
Că și eu plângeam în tină,
Fir de mărgarit răpus...
/: Dar atunci, din calea lumii,
M-a luat cu El, Isus. :/

[v3]
Am găsit o floare ruptă,
Și-s atât de fericit
Că nu-i nici un fir de floare
Neștiut și negăsit...
/: Nici o floare, nici un suflet
Nu se pierde pe vreun plai
Căci Isus pe toți ne află
Și ne ia cu El în rai. :/