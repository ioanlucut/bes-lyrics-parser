[title]
Cu suflet alb {composer: {Nicolae Moldoveanu}, {rcId: {2170}}

[sequence]
v1,v2,v3

[v1]
Cu suflet alb de nevinovăție,
Înviorați de-atâtea frumuseți,
Vin tinerii ca să-ți aducă Ție,
Isuse, zorii altei tinereți.
Isus iubit, ca roua-mbelșugată,
Venim ca să-Ți aducem Ție dar,
În orice piept, o jertfă ne-nfricată
Și-n orice sân un crin pe-al Tău altar.

[v2]
Din toate cele patru părți de lume,
Suim spre Tine mii și mii de mii,
Având pe buze-același dulce Nume
Și-n piept aceleași sfinte bucurii.
Sub crucea Ta aducem fiecare,
Potirul alb al crinilor din noi,
Să-l umpli Tu cu sfântă-nflăcărare
Și să ne-arunci în lupta Ta apoi.

[v3]
Ne-om dărui salvării tuturora,
Pământul pentru cer să-l cucerim,
Privind cu ochii-n lacrimi aurora
Cerescului dorit Ierusalim.
Vom birui și moarte și urgie,
Știind că în curând noi vom purta,
Pe frunte-n fericita veșnicie
Cununi de slăvi și sărutarea Ta.