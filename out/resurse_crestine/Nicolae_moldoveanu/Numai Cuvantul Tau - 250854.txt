[title]
Numai cuvantul tau {composer: {Nicolae Moldoveanu}, {rcId: {250854}}

[sequence]
v1,v2,v3,v4

[v1]
Numai Cuvântul Tău mă face
să-mi pot vedea păcatul meu,
ca să-mi ’noiesc mărturisirea
Și pocăința mea mereu.
Numai Cuvântul Tău mă poate
sub cruce-ngenunchea plângând,
să-mi pot afla despovărarea
și pacea inimii-ascultând.

[v2]
Numai Cuvântul Tău mă crește
senin, puternic și smerit,
de-orice păcat și neascultare
și de-orice rătăciri ferit.
Numai Cuvântul Tău mă poartă
curat prin orișice noroi,
dând luptei mele spre sfințire
mereu puteri și haruri noi.

[v3]
Numai Cuvântul Tău cel dulce
alină sufletul meu când
chiar de la cei mai dragi se-ntoarce
îndurerat și sângerând.
Numai Cuvântul Tău îmi face
dreptatea-atunci când prea lovit
mă-ntorc mereu de pretutindeni
mai întristat și mai zdrobit.

[v4]
/: Numai Cuvântul Tău Isuse,
mă mângâie pe orice drum,
să-ndur spre slava viitoare
orice nedrepte-ocări acum. :/