[title]
Vei veni isuse stiu ca vei veni {author: {Nicolae Moldoveanu}, {rcId: {5775}}

[sequence]
v1,c,v2,c,v3,c

[v1]
Vei veni, Isuse, știu că vei veni
Și pe nori cu slavă Tu vei răsări;
/: Mare va fi Ziua când ai să cobori,
Sărbătoarea celor fără sărbători. :/

[c]
/: Plâng în strâmtorare, plâng copiii Tăi,
Alungați de lume și de oameni răi;
Suspinând, Te cheamă fiii asupriți,
Tu, dreptatea celor neîndreptățiți. :/

[v2]
Mare-i jalea celor care gem și plâng
Și-n amare lacrimi, chinul lor și-l frâng,
/: Așteptându-Ți ziua când iar ai să vii,
Bucuria celor fără bucurii. :/

[v3]
Gem, pe drumuri grele, bieții Tăi copii
Și cu dor Te cheamă, așteptând să vii
/: Să le stingi, în suflet multele dureri,
Mângâierea celor fără mângâieri. :/