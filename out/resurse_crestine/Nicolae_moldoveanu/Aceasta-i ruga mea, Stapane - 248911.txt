[title]
Aceasta-i ruga mea stapane {composer: {Nicolae Moldoveanu}, {rcId: {248911}}

[sequence]
v1,v2,v3

[v1]
Aceasta-i ruga mea, Stăpâne -
izbește necurmat, izbește
Ia rădăcina sărăciei
ce inima mi-o copleșește.
Să-mi dai a harului tărie
să pot răbda și bucuria
Și adâncita-mi întristare
cu toată, toată curăția.

[v2]
Să-mi dai puteri să-mi fac iubirea
mai rodnică în dărnicie.
Și gol să-mi fie-ntruna duhul
de lingușire și trufie.
Să nu dezmoștenesc săracii,
să-mi dai tării nestrămutate
genunchii să nu-i frâng ’naintea
puterilor nerușinate.

[v3]
Să-mi dai tăria să dau aripi
gândirii mele ca să zboare
deasupra valurilor lumii,
spre cerul vieții viitoare.
Să-mi dai tării să-mi plec tăria
doar vrerii Tale prin iubire.
să pot ’nălța pe orice suflet
spre-nveșnicita-Ți mântuire.