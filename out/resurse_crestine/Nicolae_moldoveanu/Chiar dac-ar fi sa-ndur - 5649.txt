[title]
Chiar dac-ar fi sa-ndur {author: {Nicolae Moldoveanu}, {rcId: {5649}}

[sequence]
v1,v2,v3,v4,v5,v6,v7,v8

[v1]
Chiar dac-ar fi să-ndur, din greu,
Dureri și lanțuri și suspine,
/: Ajută-mi, Dumnezeul meu,
Să nu pot să mă las de Tine! bis 1 :/

[v2]
Chiar dac-ar fi să fiu răpit
Și-n noapte dus de mâini haine,
/: Oricât închis și chinuit,
Să nu pot să mă las de Tine! bis 1 :/

[v3]
Chiar dac-ar fi să mi se ia
Tot ce-am avut pe lângă mine,
/: Sărac și gol de-aș rămânea,
Să nu pot să mă las de Tine! bis 1 :/

[v4]
Chiar dac-ar fi să zac flămând,
Bolnav, uitat la uși străine,
/: Lovit și alungat, nicicând
Să nu pot să mă las de Tine! :/

[v5]
Chiar dac-ar fi cei dragi ai mei,
Răpiți și duși de lângă mine,
/: Zdrobit de dorul după ei,
Să nu pot să mă las de Tine! bis1 :/

[v6]
Chiar dac-ar fi să știu că mor,
Departe dus in zări străine...
/: Tânjind de-al casei mele dor,
Să nu pot să mă las de Tine! bis1 :/

[v7]
Chiar dac-ar fi să fiu ucis
De cei cu mâini de sânge pline,
/: Pân-la sfârșit, să spun deschis
Că nu pot să mă las de Tine! bis 1 :/

[v8]
Iar pentru toate-acestea, sus,
Tot ce-mi doresc eu de la Tine,
/: E să se vad-atunci, Isus,
Că-i Harul Tău - ce-n veci mă ține! bis1 :/