[title]
Te vad mereu {composer: {Nicolae Moldoveanu}, {rcId: {251840}}

[sequence]
v1,v2,v3,v4

[v1]
Te văd mereu.
Și-acum te văd.
În fiecare clipă.
/: Întregul cuget ți-l străvăd.
Văd cum aluneci în prăpăd
cu frunzele-n risipă. :/

[v2]
Te chem mereu,
Și-acum te chem.
Căci anii vieții zboară.
/: Vreau să te smulg de sub blestem-
Căci iată, firul de pe ghem
grăbit se desfășoară. :/

[v3]
Te știu demult,
Te știu înfrânt.
Și-acum îți dau de veste
/: că Eu am ultimul cuvânt.
că Raiul nu-i o vorbă-n vânt
și Iadul nu-i poveste. :/

[v4]
Te-aștept mereu,
Și-acum te-aștept.
Și vreau să știi, străine,
/: că Eu, pe-acest pământ nedrept
am fost străpuns în mâini și-n piept,
să știi, și pentru Tine! :/