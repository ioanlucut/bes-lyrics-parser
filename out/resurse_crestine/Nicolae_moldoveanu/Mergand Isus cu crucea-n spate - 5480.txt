[title]
Mergand isus cu crucea-n spate {author: {Nicolae Moldoveanu}, {rcId: {5480}}

[sequence]
v1,c,v2,c,v3,c,v4,c

[v1]
Mergând Isus cu crucea-n spate,
Pe Golgota sus,
Femeile îndurerate
După El, au plâns.

[c]
/: Isus a zis: „
Nu mă plângeți
Pe Mine! Eu vă spun curat:
Dacă cu pomul verde fac asta,
Ce-o fi cu cel uscat?” :/

[v2]
Cădea mereu, sub greul crucii
Care-L apăsa,
Dar nici unul dintre mulțime
Nu L-a ajutat...

[v3]
Iar când, la Golgota, ajuns-a,
Pe-o cruce L-au întins;
Cu piroane L-au țintuit,
Cu sulița L-au împuns...

[v4]
Batjocorit și plin de milă,
Isus Se ruga:
”
Tată, iartă-i de-a lor vină
Căci ei nu știu ce fac”.