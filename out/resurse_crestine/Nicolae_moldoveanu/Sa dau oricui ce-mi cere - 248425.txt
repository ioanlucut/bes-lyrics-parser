[title]
Sa dau oricui ce-mi cere {composer: {Nicolae Moldoveanu}, {rcId: {248425}}

[sequence]
v1,v2,v3,v4

[v1]
Să dau oricui ce-mi cere,
Chiar dacă darul meu
Îi va sluji să-mi facă
Calvarul și mai greu.
Să-i dau toiag acelui
Ce merge șchiopătând,
Chiar dacă-o să-l întoarcă
A mă lovi curând.

[v2]
Să-ntind frânghia celui
Căzut în groapă grea,
Chiar dacă el pe urmă
Lega-mi-va mâna mea.
Să-i fac loc lângă mine
De-aproapelui pribeag,
Chiar dacă el, din casă,
M-aruncă peste prag.

[v3]
Să-i dau din pâine-oricare
Mi-o va cerși mereu,
Chiar dacă aș plăti-o
Cu prețul cel mai greu.
Să dau, și să nu-i judec
Ce fac cu tot ce-mi iau,
S-ascult numai Cuvântu-Ți:
Cui cere, eu să-i dau.

[v4]
/: Căci Tu plăti-vei, Doamne,
Și celui ce n-a dat,
Și celui ce cu darul
Lucrează vinovat. :/