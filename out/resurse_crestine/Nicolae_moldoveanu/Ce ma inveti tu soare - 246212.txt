[title]
Ce ma inveti tu soare {composer: {Nicolae Moldoveanu}, {rcId: {246212}}

[sequence]
v1,c,c2

[v1]
Ce mă înveți tu, soare când încălzești la fel,
Pe cei ce cred în Domnul, sau nici nu cred în El?
Ce mă înveți tu, ploaie vărsându-ți stropii tăi,
Cu binecuvântarea Ia fel, spre buni și răi?
Ce mă înveți, ce mă înveți?

[c]
Ce mă înveți tu floare înmiresmând tăcut,
La fel și-n locul veșted, ca-n locul cel plăcut?
Ce mă înveți tu pâine când dai același saț
Și celor fără vină și celor vinovați?
Ce mă înveți, ce mă înveți?

[c2]
Ce mă înveți tu umbră, când dai răcoarea ta
Și cui se-nvrednicește și cui n-ar merita?
Ce mă înveți, fântână, când dai al apei har
Și nu-ntrebi că-nsetatul e frate sau tâlhar?
Ce mă-nvățați voi, toate, ce vreți să-mi spuneți voi?
”
De vrei să intri-n viață, să faci și tu ca noi!”