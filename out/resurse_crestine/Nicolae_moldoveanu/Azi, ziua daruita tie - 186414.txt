[title]
Azi ziua daruita tie {author: {Nicolae Moldoveanu}, {rcId: {186414}}

[sequence]
v1,c,v2,c,v3,c,v4,c,v5,c,v6,c,v7,c

[v1]
Azi, ziua dăruită ție,
De Dumnezeul nostru Sfânt,
E-un nou prilej de bucurie,
Un nou popas și-un legământ!

[c]
Dumnezeu, Dumnezeu
Să te crească-n har mereu,
Ca să-l fii, ca să-l fii, slujitor pentru vecii,
Voia Sa, voia Sa, fie-n viața ta!

[v2]
Plecăm întreaga-ne ființă
Spre Cerul pururi îndurat,
Și ne rugăm cu stăruință,
Să fii tu binecuvântat.

[v3]
Lumina alb-a curăției
Să-ți înveșmânte viața ta,
Să-mparți mireasma veșniciei,
Oriunde pașii-ți vor călca.

[v4]
S-arunci cu mână iubitoare,
Sămânță de-adevăr curat,
Pe nesfârșitele ogoare,
Desțelenite din păcat!

[v5]
Iar rodul muncii fericite
Să crească-n urma ta cu spor,
Și planurile împlinite
Să-ți fie-acum și-n viitor!

[v6]
Izvoarele vieții tale
De-apururi fie în Hristos,
Și strălucirea Feței Sale
Să-ți facă chipul mai frumos.

[v7]
Senină, albă sărbătoare,
Oricând să ai în viața ta;
Hristos Slăvitul veșnic Soare,
Te binecuvinteze-așa!