[title]
Te port in mine {composer: {Nicolae Moldoveanu}, {rcId: {250886}}

[sequence]
v1,v2,v3,v4

[v1]
Te port în mine, scump Isus,
- și nu doar vorbă vreau să-Ți spun -
/: ci-n fapte și în duh supus.
din zori de zi până-n apus
pe Tine-n mine să Te-adun. :/

[v2]
Cuvântul Tău să-l vezi mereu
întreg în viața mea-ntrupat,
/: să biruiesc urcușul greu,
ca-n totul tot ce este-al meu
Tu să Te vezi cu-adevărat. :/

[v3]
Să-nflăcărez divinul dar,
ce mi l-ai dat când m-ai născut.
/: Deplin să mă prefacă-n jar
pe minunatul Tău altar
și-n toate-mi fii Tu Început. :/

[v4]
Te port în mine - și să crești
tot mai frumos, tot mai deplin,
/: din stări cerești spre stări cerești
ca să Te-arăți așa cum ești
iar eu să nu mai fiu! Amin. :/