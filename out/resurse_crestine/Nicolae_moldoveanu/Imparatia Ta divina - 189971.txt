[title]
Imparatia ta divina {author: {Nicolae Moldoveanu}, {rcId: {189971}}

[sequence]
v1,v2,v3,v4,v5,v6,v7,v8

[v1]
Împărăția Ta divină,
O, Dumnezeule slăvit,
E-o veșnicie de lumină,
În care toate Ți se-nchină,
În veci de veci - fără sfârșit!

[v2]
Să fiu și eu lumină vie,
Stăpânul meu, Stăpân preasfânt,
Ca dulcea Ta împărăție,
S-o pot primi și numai Ție,
Să mă închin cu tot ce sunt!

[v3]
Împărăția Ta-i iubire,
O, Dumnezeul e slăvit,
E-o veșnică neprihănire,
Nebănuită fericre,
În veci de veci - fără sfârșit!

[v4]
Să-mi dai iubire arzătoare,
Stăpânul meu, Stăpân preasfânt,
Ca-mpărăția Ta de soare,
Cu Ceru-ntreg în sărbătoare,
S-o pot primi cu tot ce sunt!

[v5]
Împărăția Ta-i putere
O, Dumnezeul e slăvit,
În ea nu-i plâns și nici durere,
Ci liniștită mângâiere,
În veci de veci - fără sfârșit!

[v6]
Să-mi dai putere și credință
Stăpânul meu, Stăpân preasfânt,
S-ascult de Tine-n umilință
Din biruință-n biruință
Să pot trăi azi pe pământ!

[v7]
Împărăția Ta-i frumusețe
E-al harurilor foc aprins,
E-o nesfârșită tinerețe,
Cu veci de rânduiri mărețe
Ești Tu întreg în ea cuprins!

[v8]
Să fiu frumos așa ca Tine,
Stăpânul meu, Stăpân Divin,
Ca-n frumusețile senine,
A-mpărăției Tale pline,
Să intru-n totul pe deplin!...