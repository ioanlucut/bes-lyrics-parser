[title]
Cine esti? {composer: {Nicolae Moldoveanu}, {rcId: {71472}}

[sequence]
v1,v2,v3

[v1]
Cine ești?... de unde vii?
Pasăre trudită?
Din ce munți, din ce pustii
Te întorci rănită?
Cine sunt?... de unde vin?
M-ai uitat, creștine?
Eu sunt cântecul senin,
Scris cândva de tine.

[v2]
Am zburat din mâna ta
Peste munți și ape,
Și-unde-a fost o rană grea,
m-am lăsat aproape.
Dar nu șoimii m-au răpus,
Nici pe vale spinii.
Penele de-argint mi-au smuls
Frații, nu străinii...

[v3]
Dacă ești cântarea mea,
Pasăre zdrobită,
Zboară sus, din stea în stea,
Smulsă și rănită!
Și la Cel mai Sfânt din sfinți
Să te-oprești o clipă.
Lacrimile Lui fierbinți
Să le simți pe-aripă.