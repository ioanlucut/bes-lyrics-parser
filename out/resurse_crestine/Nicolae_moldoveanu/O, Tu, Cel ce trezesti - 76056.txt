[title]
O tu cel ce trezesti {author: {Nicolae Moldoveanu}, {rcId: {76056}}

[sequence]
v1,v2,v3

[v1]
O, Tu Cel ce trezești cocoșii
să cânte la același ceas
- trezește-mi sufletul și-nvață-l
al laudelor Tale glas.
O, Tu Cel ce îndrumi cocorii
prin întuneric și furtuni,
îndrumă pașii vieții mele
pe calea celor drepți și buni.

[v2]
O, Tu ce vezi cum păsărica
de orice strop se uită-n sus,
- fă să nu uit recunoștința
de orice dar ce-mi dai, Isus.
O, Tu ce-asculți privighetoarea
cântând și-n noaptea cea mai grea
fă-mă să-Ți laud bunătatea
pe orice drum m-ar duce ea.

[v3]
O, Tu ce-asculți foșnirea frunzei
și șoapta undei de izvor,
- ascultă lacrimile-ascunse
din rugăciunea tuturor.
Căci Tu, preabunule Isuse,
ce porți în Tine orice dar,
Tu-mi știi a duhului văpaie:
dă-mi pururi minunatul har!