[title]
Cata vreme pentru tine {composer: {Nicolae Moldoveanu}, {rcId: {250808}}

[sequence]
v1,v2,v3

[v1]
Câtă vreme pentru tine
cineva mai plânge încă,
tot nu-i fără de-nviere
groapa ta, oricât de-adâncă.
Câtă vreme se mai roagă
cineva și nu te lasă,
tot nu-i fără de-o lumină
noaptea ta cea-ntunecoasă.

[v2]
Câtă vreme te mai cheamă
cineva spre mântuire,
tot nu ești pe veșnicie
părăsit în rătăcire.
Câtă vreme-ai încă lacrimi,
câtă vreme-ai încă zile,
câtă vreme-ai frați - mai este
o nădejde-a sfintei Mile.

[v3]
Câtă vreme mai așteaptă
Tatăl să te-ntorci acasă,
lasă frate tot și vino,
lasă tot ce nu te lasă.
Căci când vremea ta va trece
poți să plângi apoi într-una.
Ce-ai pierdut, pierdut rămâne
totdeauna, totdeauna.