[title]
De n-ar fi harul tau sa-mi umple {author: {Nicolae Moldoveanu}, {rcId: {244376}}

[sequence]
v1,v2,v3,v4

[v1]
De n-ar fi harul Tău să-mi umple
Adâncul sufletului meu,
/: Ce gol aș fi și ce-ntuneric
Cumplit m-ar stăpâni mereu! :/

[v2]
De n-ar fi harul Tău, ce-nfrângeri
De peste tot aș suferi,
/: Ce stări de deznădejde crudă
Întreg și-adânc m-ar copleși! :/

[v3]
De n-ar fi harul Tău nici pacea
Și nici iubirea n-aș gusta;
/: Aș fi un ghem de răutate,
Pornit cu ură-n contra Ta! :/

[v4]
Doar harul Tău, Isuse, Doamne,
Mă umple și-mi aduce tot;
/: Prin el mi-ai dat și-mi dai atâtea
Comori, că nici să spun, nu pot. :/