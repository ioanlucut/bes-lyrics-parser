[title]
O faptura noua {author: {Nicolae Moldoveanu}, {rcId: {244606}}

[sequence]
v1,v2,v3,v4

[v1]
O făptură nouă,
Zămislește-n mine,
Când sămânța vieții,
Din Golgota-mi vine.
Calea mântuirii,
Care-n cer mă duce,
O găsesc deplină-n,
Jertfa de pe cruce.

[v2]
Inimă iertată,
Inimă sfințită,
Mi-a adus lsuse,
Jertfa Ta slăvită.
Preasfințitu-Ți sânge,
Rănile-Ți amare,
Mi-au turnat în suflet,
Sfântă vindecare.

[v3]
Fericire-ntreagă,
Limpede lumină,
Adevăr și pace,
Bucurie plină,
Florile iubirii,
Doruri care cântă,
Mi-a adus Isuse,
Jertfa Ta cea sfântă.

[v4]
M-a-mbrăcat cu haina,
Nouă și frumoasă,
Cu inel în deget,
M-a primit la masă.
Pâinea veșniciei,
Bunătăți nespuse,
Datu-mi-le-a toate,
Jertfa Ta, Isuse!