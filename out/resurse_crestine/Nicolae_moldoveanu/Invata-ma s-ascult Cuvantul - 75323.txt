[title]
Invata-ma s-ascult cuvantul {composer: {Nicolae Moldoveanu}, {rcId: {75323}}

[sequence]
v1,v2,v3,v4,v5

[v1]
Învață-mă s-ascult Cuvântul,
Stăpânul meu prea bun,
Chiar de s-ar despica pământul
Și furios ar bate vântul.
Învață-mă s-ascult Cuvântul,
/: Și lui să mă supun :/

[v2]
Învață-mă să fiu statornic
În rânduiala Ta,
Fă-mi sufletul mereu mai dornic,
În ascultare tot mai spornic,
Învață-mă să fiu statornic,
/: Și să rămân așa! :/

[v3]
Învață-mă lucrarea-Ți toată
Și-ntreg să fiu în ea,
Dă-mi o cunoaștere curată,
De rătăcire dezlegată,
Învață-mă lucrarea-Ți toată,
/: Să nu-mi fac voia mea! :/

[v4]
Învață-mă deplin iubirea,
Păzește-mă de rău,
Să-mi înnoiești prin ea simțirea,
Spre Tine să-mi îndrepți privirea,
Învață-mă deplin iubirea,
/: Și Adevărul Tău! :/

[v5]
În toate să mă-nveți pe mine,
Stăpânul meu ceresc,
Căci numai învățat de Tine,
Pricep ce-i rău și ce e bine,
Pricep Scripturile divine,
/: Și știu cum să trăiesc. :/