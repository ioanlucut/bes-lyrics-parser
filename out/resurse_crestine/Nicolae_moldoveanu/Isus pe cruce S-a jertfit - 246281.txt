[title]
Isus pe cruce s-a jertfit {composer: {Nicolae Moldoveanu}, {rcId: {246281}}

[sequence]
v1,v2,v3

[v1]
Isus pe cruce S-a jertfit
Pentru păcatul tău,
Crezând, să poți fi izbăvit
Din mâna celui rău.
Să poți primi iertarea Sa
Și harul vieții noi,
Să scapi de judecata cea
Din ziua de apoi.

[v2]
Isus pe cruce ți-a deschis
Al păcii sfânt cămin,
Să intri iar în Paradis
Întreg și pe deplin.
Și fericit să fii pe veci
În locul minunat,
Cu îngerii tu să-ți petreci
De slavă-nconjurat.

[v3]
Isus pe cruce te-a ales
Să moștenești nespus
Frumosul rod, de El cules,
Prin jertfa ce-a adus...
O, vin’ la El, primește-acum
Al jertfei Sale har,
Azi poți păși pe-al vieții drum
Mâini’ poate fi-n zadar.