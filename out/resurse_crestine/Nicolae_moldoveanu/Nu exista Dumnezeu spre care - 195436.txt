[title]
Nu exista dumnezeu spre care {author: {Nicolae Moldoveanu}, {rcId: {195436}}

[sequence]
v1,v2,v3,v4

[v1]
Nu există Dumnezeu spre care
Să te-ntorci doar când îți merge rău
Și să-L uiți în zi de sărbătoare,
Nu există-asemeni Dumnezeu.
Nu există-un Dumnezeu al minții
În zadar atâți L-au căutat,
/: Cum să-L afli dacă n-ai ca sfinții
Inima și cugetul curat? :/

[v2]
Nu există Dumnezeu s-așeze
Pacea-ntreagă și odihna-n noi,
De n-om sta veghind pe metereze
Cu Satan în ne-ntrerupt război.
Nu există Dumnezeu s-accepte
Calea largă fără nici un frâu,
/: Ocolișuri să se cheme drepte,
Albii seci cu numele de râu. :/

[v3]
Nu există Dumnezeu să lase
Împărțit să fie-aicea jos
Cu un altu-n inimi credincioase
Nu există dacă nu-I gelos.
Nu există Dumnezeu ce schimbă
Gândul dup-al oamenilor plac,
/: Ci Același pentru orice limbă,
EI rămâne ieri și azi și-n veac. :/

[v4]
Nu există Dumnezeu ce tace
Când e cu suspine căutat,
Să nu umple cu cereasca pace,
Sufletul trudit și-mpovărat.
Nu există Dumnezeul cărui
Să-I dai numai parte din al tău,
/: De nu-ți cere-ntreg să I te dărui.
Nu! Acela nu e Dumnezeu. :/