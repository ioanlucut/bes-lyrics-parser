[title]
O daca-ntrebi a mea iubire {composer: {Nicolae Moldoveanu}, {rcId: {250807}}

[sequence]
v1,v2,v3

[v1]
O, dacă-ntrebi a mea iubire
cu ce m-a răsplătit mereu,
privește soarele și roua
și-ai să-nțelegi răspunsul meu.
Și dacă-ntrebi cât Adevărul
l-am prețuit - va fi de-ajuns,
privește-mi ranele și spinii
și-ai să-nțelegi al meu răspuns.

[v2]
Și dacă-ntrebi cât prietenia
și-ncrederea le-am vrut de-ntregi,
privește-mi rugul și altarul
și-al meu răspuns ai să-nțelegi.
Și dacă-ntrebi cum e credința
ce m-a suit prin anii grei,
privește-mi urmele și crucea
și-ai să-nțelegi răspunsul ei.

[v3]
Și dacă-ntrebi cum e nădejdea
ce-mi strălucește nepătruns,
ascultă-i plânsul și cântarea
și-ai să-nțelegi al meu răspuns.
Dar dacă-ntrebi cum este Harul
prin care toate le pătrund,
privește-mi muta proșternare
și-ai să-nțelegi ce nu răspund.