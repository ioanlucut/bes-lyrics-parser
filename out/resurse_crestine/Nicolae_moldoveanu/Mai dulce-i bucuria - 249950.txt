[title]
Mai dulce-i bucuria {composer: {Nicolae Moldoveanu}, {rcId: {249950}}

[sequence]
v1,c,v2,c,v3,c,v4,c,v5,c,v6,c

[v1]
Mai dulce-i bucuria noastră
ca tot ce poate fi grăit,
izvorul ei cel veșnic curge
netulburat și neoprit.

[c]
Slăvit să fii, slăvit Isuse,
de harul sfânt ce ni l-ai dat,
Tu ești al bucuriei noastre
Izvor preadulce și curat.

[v2]
Când suntem doi sau trei, oriunde
cu noi de-a pururea-l Hristos,
iar unde-i El, e totul dulce
și fericit și luminos.

[v3]
Cu cât suntem mai mulți, cu-atâta
mai fericiți ne-mpărtășim
din rugăciune, din cântare
și din Cuvântul ce-l dorim.

[v4]
O nelumescă părtășie
ne leagă, în același dor,
punând o singură simțire
în inimile tuturor.

[v5]
Înfrângerile trecătoare
ne dor de prea puține ori,
fiindcă știm că pân-la urmă
tot noi vom fi biruitori.

[v6]
Nimic din bunurile lumii
a noastre inimi nu râvnesc,
mai scumpă-i mântuirea noastră
ca orice aur pământesc.