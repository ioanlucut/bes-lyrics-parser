[title]
Rascruci de cai in lumea noastra {author: {Nicolae Moldoveanu}, {rcId: {5458}}

[sequence]
v1,v2,v3,v4,v5,v6,v7

[v1]
Răscruci de căi, în lumea noastră
Am întâlnit mereu.
/: Oprit pe-a timpului fereastră,
Ca mulți drumeți... am stat și eu. :/

[v2]
Aș fi dorit o limpezire,
O stea în noapte, sau un far,
/: Un semn sau o călăuzire,
Să pot pleca, pe cale, iar... :/

[v3]
Dar, la răscrucile vieții,
Adesea, când privesc în sus,
/: Am înțeles că drum spre viață
E Unul singur, e Isus! :/

[v4]
Am regăsit în El odihnă,
Și adevărul drept și sfânt,
/: Îmi luminase toată calea,
Cum nu-ntâlnisem pe pământ. :/

[v5]
Și iată, într-adevăr, pe cale,
Răscrucea mi s-a limpezit:
/: El mi-a lăsat urmele Sale,
Pe drumul vieții... și-am pornit... :/

[v6]
S-au dus și ani... s-a dus și viață...
Trecură prinți și cerșetori...
/: Dar Tu rămâi, în înălțime,
Și, când Te cerem, Te coborî. :/

[v7]
Iar când, pe nori, în haine albe,
Veșmânt al crinilor cerești,
/: Vei fi cu toți cei sfinți, Isuse,
Ajută-ne să fim și noi! :/