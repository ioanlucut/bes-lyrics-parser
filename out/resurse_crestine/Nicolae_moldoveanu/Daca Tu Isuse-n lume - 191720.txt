[title]
Daca tu isuse-n lume {author: {Nicolae Moldoveanu}, {rcId: {191720}}

[sequence]
v1,c,v2,c,v3,c,v4,c,v5,c,v6,c,v7,c,v8,c,v9,c,v10,c

[v1]
Dacă Tu Isuse-n lume
Casă n-ai avut, ci drum,
cum să am eu loc aicea,
/: Cum, o, cum? :/

[c]
Unde-i Adevărul prigonit,
Eu nu vreau, nu vreau să fiu iubit!

[v2]
Cum să pot avea odihnă,
Unde Tu ai fost gonit,
Unde cruce și piroane
/: Ți-au gătit? :/

[v3]
Cum să fiu primit Isuse,
Unde Tu ai fost respins,
Unde ura și minciuna-s
/: Foc aprins? :/

[v4]
Cum să fiu vorbit de bine
Unde-ai fost batjocorit,
Și pentru Cuvântu-Ți dulce,
/: Te-au lovit? :/

[v5]
Cum să pot trăi în pace
Unde pace nu Ți-au dat,
Unde până și cămașa
/: Ți-au luat? :/

[v6]
Cum să fiu iubit în locul
Unde Tu ai fost urât?...
Fiere ai primit în lume,
/: Doar atât! :/

[v7]
Cum să pot avea viată,
Unde viața Ți-au luat,
Și pentru-Adevăr, Isuse,
/: Te-au scuipat? :/

[v8]
Nu! O, nu, Isuse dulce,
Eu nu vreau să fiu iubit,
Unde Tu ai fost, cu ură,
/: Răstignit! :/

[v9]
Eu nu vreau să port cunună
Împletită-n flori de crini,
Unde Tu-ai purtat ocară,
/: Răni și spini!... :/

[v10]
Vreau să fiu ca Tine-n totul,
Vreau să am viața Ta,
Vreau să-Ți pot deplin Cuvântul
/: Asculta!... :/