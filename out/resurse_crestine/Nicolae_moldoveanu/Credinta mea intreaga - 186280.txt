[title]
Credinta mea intreaga {author: {Nicolae Moldoveanu}, {rcId: {186280}}

[sequence]
v1,v2,v3

[v1]
Credința mea întreagă vreau s-o zidesc,
Isus, pe sfântul Tău Cuvânt dumnezeiesc.
Credința mea, credința mea, din Adevăr trăiască ea,
Să-și aibă viața-n viața Ta, credința mea!...

[v2]
Nădejdea mea întreagă-n har mi-o odihnesc,
Prin ea lucrez și cânt și lupt și biruiesc;
Nădejdea mea, nădejdea mea, e Jertfa Ta, e Golgota,
Ești Tu Isuse-ntreg în ea, nădejdea mea!

[v3]
Iubirea mea, Isuse-ntreagă-Ți dăruiesc,
În Tine eu apoi întreg să mă topesc;
Iubirea mea, iubirea mea, să fie-aprinsă din a Ta,
Și să rămână-n veci așa, iubirea mea!