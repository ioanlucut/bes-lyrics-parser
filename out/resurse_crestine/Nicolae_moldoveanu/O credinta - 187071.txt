[title]
O credinta {composer: {Nicolae Moldoveanu}, {rcId: {187071}}

[sequence]
v1,c,v2,c,v3,c,v4,c,v5,c,v6,c,v7,c

[v1]
O credință Tu ne-ai dat,
Una, Doamne Sfânt,
Care smulge din păcat,
Sufletul înfrânt!

[c]
Numai prin Hristos primim
Al credinței har,
Când smeriți la El venim,
Din al lumii-amar.
Crezuri multe-s pe pământ,
Dar credința-i una;
Cei născuți din Duhul Sfânt
O au totdeauna!

[v2]
O credință ne-ai gătit
Să umblăm în ea:
Cum Tu, Doamne, ai trăit,
Să trăim așa!

[v3]
O credință să primim
Cea din Duhul Sfânt,
Doar în ea nu rătăcim,
Astăzi pe pământ!

[v4]
O credință să avem,
Cea de la-nceput,
Mântuiți prin ea suntem,
Toți câți am crezut!

[v5]
O credință-n Adevăr,
Tu ceri să păstrăm,
Nici cât firul mic de păr,
Noi să n-o schimbăm.

[v6]
O credință cum ai zis,
în Scriptura Ta:
”
Să nu trecem de ce-i scris,”
S-o ținem așa!

[v7]
O credință: cea de Sus
Noi dorim mereu,
Să fim pururi cu Isus,
Sfinți în Dumnezeu!