[title]
Pe golgota bland isus {composer: {Nicolae Moldoveanu}, {rcId: {248832}}

[sequence]
v1,v2,v3

[v1]
Pe Golgota, blând, Isus,
crucea pentru tine-a dus
pentru multul tău păcat
a tăcut și-a sângerat.
A primit în locul tău
biciul cruntului călău,
a răbdat și-a suferit
ca să fii tu mântuit.

[v2]
Pe Golgota-n grele munci
Domnul a băut atunci
cel mai veninos pahar,
ca să poți primi tu har.
Pentru mine S-a lăsat
chinuit și dezbrăcat.
A răbdat și-a suferit,
ca să fii tu mântuit.

[v3]
Pe Golgota ți-a deschis,
Domnul, drum spre Paradis
Vin’ la El, căci coasta Lui
ți-este poartă să te sui
Sus la Tatăl-Dumnezeu,
unde nu-s dureri, nici greu.
El de-aceea S-a jertfit,
ca să fii tu mântuit.