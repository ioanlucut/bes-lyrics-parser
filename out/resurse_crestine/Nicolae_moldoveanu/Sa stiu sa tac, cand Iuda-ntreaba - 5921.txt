[title]
Sa stiu sa tac cand iuda-ntreaba {author: {Nicolae Moldoveanu}, {rcId: {5921}}

[sequence]
v1,c,v2,c,v3,c

[v1]
Să știu să tac, când Iuda-ntreabă
De Tine și de Ghetsimani!
/: Să nu Te vând pe-o sărutare,
Să nu spun taina la dușmani! :/
Să știu să spun, când orbii-ntreabă
De Tine, pe ce drum cobori,
/: Ca toți să-Ți iasă înainte
Și să se-ntoarcă văzători!... :/

[c]
/: Ajută-mă să știu
Cum Tu dorești să fiu:
Când să vorbesc și când să tac,
Ca voia Ta s-o fac. :/

[v2]
Să pot să uit ce dau la alții,
Să nu mai cer ’napoi ce-am dat,
/: Căci tot ce nu-mi plătește nimeni,
Plăti-mi-vei Tu, îndestulat! :/
Să pot să țin în minte numai
Ce-s eu dator a da oricui,
/: Spre-a nu rămâne niciodată
Dator nimic, nimănui! :/

[v3]
Să știu să iert oricare vină
A semenilor mei mereu,
/: Ca și-ale mele, să le poată
Ierta, pe toate, Dumnezeu! :/
Dar vreau să știu să nu-mi iert mie,
Nici într-un mic păcat să cad,
/: Ca nu cumva, chiar pentru-acela,
Să meargă cineva în iad!... :/