[title]
In ajun {composer: {Nicolae Moldoveanu}, {rcId: {244345}}

[sequence]
v1,v2,v3,v4

[v1]
A venit la mine mama
Și mi-a spus c-un zâmbet bun:
- Puiule, stai treaz, ia seama,
/: Și ascultă toată gama
Cântecelor de ajun. bis :/

[v2]
Clătinând apoi fereastra,
Vântul mi-a șoptit ușor:
- Puiule, în noaptea asta
/: Își despică norii creasta
Și vin îngerii în zbor. bis :/

[v3]
Iar o vrabie măruntă
M-a-ndemnat să nu mă tem:
- Vino, puiule, și-ascultă.
/: Ia auzi ce oaste multă
A pornit spre Betleem! bis :/

[v4]
Am răspuns la toate:
Bine! Și... am adormit în pat.
Iar târziu, pe căi senine,
/: A venit Isus la mine
Și, zâmbind, m-a sărutat... bis :/