[title]
Cand vom intra pe-a tale porti de aur {composer: {Nicolae Moldoveanu}, {rcId: {5711}}

[sequence]
v1,v2,v3,v4,v5,v6

[v1]
Când vom intra pe-a-tale porți de aur,
Ierusalime, loc iubit și sfânt,
/: Tot cerul va fi plin de osanale,
Spre slava Celui pururi drag și sfânt. :/

[v2]
Uimiți de-atâta sfântă măreție,
Scăpați de lutul ce ne-a frământat,
/: În veci de veci, cânta-vom numai Ție
Și sângelui ce ne-a răscumpărat. :/

[v3]
Cu ochii-n lacrimi de bucurie sfântă,
Scăldați în raza Soarelui dorit,
/: Nesăturați de Fața Ta cea blândă,
Iți vom cânta, pe veci, căci ne-ai iubit. :/

[v4]
Pe străzi de aur ca sticla străvezie,
Cu toți cei dragi și scumpi ce i-am iubit,
/: Cânta-vom veșnic slavă, numai Ție,
De dragostea cu care ne-ai iubit. :/

[v5]
Ierusalime, vei auzi cântarea,
Ce îngerii n-o știu și n-au cântat,
/: Atunci, în ziua când va fi serbarea
Poporului pe veci răscumpărat. :/

[v6]
Când întristarea, din inimi, va fi ștearsă,
Și fericirea veșnică va fi,
/: Dorita noastră, scumpa noastră casă,
Ierusalime, când te vom zări? :/