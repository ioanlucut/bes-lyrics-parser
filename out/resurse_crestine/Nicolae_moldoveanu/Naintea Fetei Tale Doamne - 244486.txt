[title]
Naintea fetei tale doamne {composer: {Nicolae Moldoveanu}, {rcId: {244486}}

[sequence]
v1,v2,v3,v4,v5,v6

[v1]
’
Naintea Feței Tale Doamne,
Plecând genunchii ne-nchinăm
/: Și jertfa rugăciunii noastre,
Din toată inima-Ți ’nălțăm! :/

[v2]
Părinte Veșnic al Luminii,
Căutăm Lumina și-o dorim,
/: Ajută-ne din Cer primind-o,
Pământului s-o dăruim! :/

[v3]
Isuse, Adevărul veșnic,
Dorim să Te primim trăit,
/: Ajută-ne umblând prin Tine,
Să Te purtăm desăvârșit! :/

[v4]
O, Duh al dragostei aprinse
De dragoste la toți ni-e dor,
/: Aprinde-o mare și curată,
În viața noastr-a tuturor! :/

[v5]
Ca izbăviți de întuneric,
De rătăciri și dezbinări,
/: S-aducem rodul sfânt și dulce
Al fericitei ascultări! :/

[v6]
C-a Ta e slava și puterea,
Și-mpărăția pe deplin,
Mărire Ție Tatăl, Fiul,
Și Sfântul Duh - în veci, Amin!