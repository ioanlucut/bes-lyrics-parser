[title]
Din nou cu pocainta vin {composer: {Nicolae Moldoveanu}, {rcId: {249911}}

[sequence]
v1,v2,v3,v4,v5,v6

[v1]
Din nou, cu pocăință vin
La Tine, Doamne, iar,
primește-mă din nou, deplin,
în Casa Ta de har!

[v2]
Și spală-mă, să fiu curat,
să pot din nou-nălța
Cuvântul Tău adevărat
și sfântă jertfa Ta.

[v3]
Că mare-i vina mea de-acum
și-adânc azi Te-am mâhnit.
în alergarea mea pe drum,
din nou m-am poticnit.

[v4]
Ridică-mă din nou s-alerg
c-o râvnă mai de foc.
pe calea voiei Tale-ntreg
în orice timp și loc.

[v5]
Să fiu o candelă și-un steag
spre harul Tău frumos,
La Tine ne-ncetat s-atrag
pe orice păcătos.

[v6]
Din nou, cu pocăință vin,
o, Tatăl meu Preasfânt,
ajută-mă ca să-Ți devin
un slujitor ne-nfrânt!