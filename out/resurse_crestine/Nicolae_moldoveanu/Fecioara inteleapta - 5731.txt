[title]
Fecioara inteleapta {author: {Nicolae Moldoveanu}, {rcId: {5731}}

[sequence]
v1,v2,v3,v4,v5,v6,v7,v8

[v1]
Fecioară înțeleaptă cu candela aprinsă,
Ce trează-aștepți întruna pe Mirele iubit,
Coboară înserarea pe fața zilei stinse,
și Mirele, fecioară, nici astăzi n-a venit.

[v2]
Pe-albastrul cer senină puzderie de stele,
Strălucitori luceferi răsar în lung și-n lat,
Dar nici în seara asta, o, nu este printre ele,
LUCEAFă
RUL, fecioară, ce-atât L-ai așteptat.

[v3]
Se-ntinde ca o mreajă a somnului ispită,
Lumina să ți-o stingă, vegherea să ți-o ia,
Cu suflet alb și candid, rămâi nebiruită,
Căci sfânta priveghere curând se va găta.

[v4]
Cu candela credinței., aprinsă., o fecioară,
în râu de lacrimi ochii tu spalăți-i de somn,
și-n haina curăției așteaptă-n prag afară,
Dorita arătare a scumpului tău Domn.

[v5]
Nu-i nici o luminiță în sat la nici o casă,
Că nicăieri nu-i parcă un singur suflet treaz.
Tu singură, fecioară, a cerului Mireasă.
Veghezi prin multe chinuri, și lacrimi și necaz.

[v6]
Veghează, mai veghează, mai suferă o clipă,
în candela sleită mai toarnă untdelemn;
Vor trece toate astea, vor trece așa de-n pripă
Cum n-ar fi fost vreodată, când El va face-un semn.

[v7]
Dorm toți. o nu-i nimica; tu rabdă și veghează.
Plângi mult? E grea vegherea? știu suflet scump cât plângi;
Dar iată, răsăritul încet se luminează,
și-obrazul plin de lacrimi în slavă ți-l răsfrângi.

[v8]
Răsare fața dulce a Mirelui ce vine,
și noru-I într-o clipă pe veci te-o mângăia,
și ce cununi mărețe de sori și slavă pline,
ți-o-mbracă acum, El, fața, cea plâns și-a privegheat.