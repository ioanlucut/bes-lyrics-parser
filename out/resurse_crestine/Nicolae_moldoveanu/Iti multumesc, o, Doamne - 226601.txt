[title]
Iti multumesc o doamne {author: {Nicolae Moldoveanu}, {rcId: {226601}}

[sequence]
v1,v2,v3

[v1]
Îți mulțumesc, o, Doamne că seara a sosit
și toată ziua-n pace cu bine m-ai păzit.
Îți mulțumesc de grija ce-mi poartă cei iubiți
de toată bucuria ce zilnic mi-o trimiți.

[v2]
Te rog să-mi ierți, Isuse, tot ce Te-am întristat
și-ajută-mi mai departe să cresc tot mai curat.
Să scoți din al meu suflet tot ce mai este rău
să-Ți fiu pe totdeauna un bun copil al Tău.

[v3]
Trimite-mi îngerașii să-mi fie păzitori
să-mi fie somnul dulce Isuse, pînă-n zori.
Și înc-o dată Doamne, adânc Îți mulțumesc
de darurile Tale, mă-nchin și Te slăvesc.