[title]
Suntem doar niste calatori {composer: {Nicolae Moldoveanu}, {rcId: {5765}}

[sequence]
v1,c,v2,c2,v3,c3,v4,c4

[v1]
Suntem doar niște călători
Străini, pribegi prin lume.
Purtăm în piept comori de Sus
Și al Lui Isus Nume.

[c]
/: Ne arde inima de dor
După aceea Țară,
Unde-s câmpiile cu flori
Și-i veșnic primăvară. :/

[v2]
Un dor ne-a strâns și ne-a legat
De Tine, scumpe Tată,
Și nu ne poate despărți
Doar inima de piatră.

[c2]
/: Nici foamea, nici un crunt război,
Nici prigoniri vreodată,
Nici al săgeților puhoi,
Nu pot să ne despartă. :/

[v3]
Chiar de-ar fi mii de căi spre Rai,
Cărarea noastră-i una
Noi într-o Iesle L-am găsit,
Și Sus ne e cununa!

[c3]
/: Prin bucurii și prin amar,
Pe mare urmând drumul,
Corăbioara de-ar pieri,
Noi biruim cu Domnul.

[v4]
Ajută-ne să ne purtăm
Cu vrednicie-n lume,
Căci ne-ai răscumpărat c-un Preț
Ce nu se poate spune.

[c4]
/: Orice am câștiga aici
Sau pierde, ni-e tot una
Dacă Te-avem pe Tin’, Isus,
Am câștigat Cununa! :/