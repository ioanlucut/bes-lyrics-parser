[title]
Treziti-va treziti-va din somn {composer: {Nicolae Moldoveanu}, {rcId: {250794}}

[sequence]
v1,v2,v3,v4,v5

[v1]
Treziți-vă, treziți-vă din somn,
priviți, priviți lumina vie,
voi care-aveți același țel și Domn
Hristos e-aproape ca să vie!
Hristos, Hristos,
Hristos e-aproape ca să vie!

[v2]
Treziți-vă acum, vă deșteptați,
priviți slăvita-mpărăție,
de-orice poveri și jug vă scuturați,
Hristos e-aproape ca să vie!
Hristos, Hristos,
Hristos e-aproape ca să vie!

[v3]
Treziți-vă, nu stați nepăsători,
făgăduința nu-ntârzie,
priviți, se crapă-ai zilei sfinte zori,
Hristos e-aproape ca să vie!
Hristos, Hristos,
Hristos e-aproape ca să vie!

[v4]
Treziți-vă din umbletul vrăjmaș,
trăiți în alba curăție,
pășiți pe-al adevărului făgaș,
Hristos e-aproape ca să vie!
Hristos, Hristos,
Hristos e-aproape ca să vie!

[v5]
Treziți-vă, treziți-vă, priviți
înveșnicita bucurie,
cu candelele-aprinse, pregătiți,
Hristos e-aproape ca să vie!
Hristos, Hristos,
Hristos e-aproape ca să vie!