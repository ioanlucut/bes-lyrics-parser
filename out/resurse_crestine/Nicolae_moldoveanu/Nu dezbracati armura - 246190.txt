[title]
Nu dezbracati armura {composer: {Nicolae Moldoveanu}, {rcId: {246190}}

[sequence]
v1,v2,v3,v4

[v1]
Nu dezbrăcați armura căci lupta-i încă-n toi,
Păcatul dă atacuri mai crâncene spre noi.
Din adevăr, mijlocul, nicicând să nu-ți descingi,
Dreptaru-nvățăturii te va-ndruma să-nvingi.

[v2]
Cu platoșa dreptății mereu stai îmbrăcat,
Minciuna și desfrâul te-atacă ne-ncetat.
Picioarele-ncălțate cu râvnă să le ai,
E-atâta cale încă, nu-i timp acum să stai.

[v3]
Puternic ține scutul puternicei credinți,
Săgețile vrăjmașe sunt multe și fierbinți.
Sub coiful mântuirii, păzește-ți capu-ascuns,
Pe mulți cu rătăcirea, vrăjmașul i-a străpuns.

[v4]
Iar sabia tăioasă a Duhului să-nveți
S-o mânuiești puternic, cinstit și îndrăzneț.
Vrăjmașul dă atacul din urmă crunt spre noi
Iar Dumnezeu ne-așteaptă să-L întâlnim eroi.