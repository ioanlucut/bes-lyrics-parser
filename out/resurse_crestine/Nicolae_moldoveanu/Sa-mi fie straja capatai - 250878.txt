[title]
Sa-mi fie straja capatai {composer: {Nicolae Moldoveanu}, {rcId: {250878}}

[sequence]
v1,c,v2,c,v3,c,v4,c

[v1]
Să-mi fie strajă căpătâi
lumina Cărții Tale,
/: din ziua sfântă cea dintâi
pân-la sfârșit pe cale. :/

[c]
Cartea sfântă, Cartea vie,
Cartea Ta, Isus Hristos,
Tu mi-ai dat-o ca să-mi fie
candelă de drumeție
înspre cerul Tău frumos.

[v2]
Asemeni unui curcubeu
prevestitor de pace,
/: furtuna sufletului meu
Cuvântul Tău mi-o-mpace. :/

[v3]
Căci ca un sol din alt ținut,
Cuvântul Tău de soare,
/: tot sufletul mi l-a umplut
cu vestea de iertare. :/

[v4]
De-atunci, Isuse, eu nu știu
mai dulce bucurie,
/: decât s-ascult Cuvântul viu,
izvor spre veșnicie. :/