[title]
Ferice-i a vorbi {composer: {Nicolae Moldoveanu}, {rcId: {249952}}

[sequence]
v1,v2,v3

[v1]
Ferice-i a vorbi Cuvântul
puternic și curat, la mulți,
ferice-i când l-ascultă alții
dar mai ferice-i tu s-asculți.
Ferice-i a primi iubirea,
căci ea e aurul din rai,
ferice-i s-o aduni întruna,
dar mai ferice-i tu s-o dai.

[v2]
Ferice-i când primești vreun bine
atunci când mai în lipsă ești,
ferice-i da, dar mai ferice
când tu spre alții-l dăruiești.
Ferice-i când te-ajută altul
în locul strâmt și-n ceasul greu,
dar mai ferice-i când tu însuți,
pe alții cauți s-ajuți mereu.

[v3]
Ferice-i fapta dărniciei,
ferice-i binele primit,
ferice-i când îl face-oricine,
dar când faci tu, mai fericit.
Dar și mai fericit când plata
i-o ocolești aici mereu,
căci neprimind nimic prin oameni,
plăti-ti-va totul Dumnezeu.