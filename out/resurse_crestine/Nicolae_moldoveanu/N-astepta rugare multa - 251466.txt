[title]
N-astepta rugare multa {composer: {Nicolae Moldoveanu}, {rcId: {251466}}

[sequence]
v1,v2,v3

[v1]
N-aștepta rugare multă,
când vezi lipsa de-ajutor,
până nici nu ți se cere,
ca s-ajuți, - ești tu dator.
Până nici nu-ntinde mâna,
dă-i tu-ntâi celui flămând,
mulți mai bine mor de foame,
decât a trăi cerând.

[v2]
Până nu s-a stins lumina,
toarnă-i untdelemnul viu,
du-i aproapelui pe Domnul,
până nu e prea târziu.
Du-I lui Dumnezeu căința,
ce ți-o cere ne-ncetat,
până nu se-nchide graiul,
până ochii n-au secat.

[v3]
Cât tot vrei să ți se ceară,
ce ești mai dator să dai,
vine ziua fără lacrimi,
vine ceasul fără grai.
Vine clipa fără vreme,
vine drumul fără soți,
vine - cum ai da atuncea,
cum ai da, - și n-ai să poți!