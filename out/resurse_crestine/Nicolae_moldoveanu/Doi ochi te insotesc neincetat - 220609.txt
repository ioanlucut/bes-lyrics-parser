[title]
Doi ochi te insotesc neincetat {author: {Nicolae Moldoveanu}, {rcId: {220609}}

[sequence]
v1,c,v2,c,v3,c,v4,c,v5,c

[v1]
Doi ochi te însoțesc neîncetat;
Oriunde calci pământul tulburat,
Chiar vremurile când se vor schimba
Și îndoiala umple viața ta.

[c]
Ochii sfinți ai Tatălui Ceresc
Sunt aceia care te-nsoțesc!

[v2]
Chiar dacă lumea ce-o străbați mereu,
Îți pregătește un necaz mai greu,
Fii bucuros și-n suflet liniștit,
Că ești sub ochii Tatălui iubit!

[v3]
Ce mângâiat ar trebui să fii
În cuget, când tu, prin credință, știi
Că Domnul e cu Tine pe deplin,
Și-ți pregătește-un viitor senin!

[v4]
Tu nu uita: și-n veri și-n ierni cu ger,
Ești sub privirea Tatălui din cer.
Când drept alergi, ori ești adânc căzut,
De ochii Tatălui tu ești văzut!

[v5]
Și seara când te culci în patul tău
Cu ochii Lui te scapă de cel rău.
Iar dimineața te salută blând.
Așa sunt ochii Tatălui! - Oricând.