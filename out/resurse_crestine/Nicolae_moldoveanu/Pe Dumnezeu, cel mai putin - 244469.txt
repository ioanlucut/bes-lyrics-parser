[title]
Pe dumnezeu cel mai putin {composer: {Nicolae Moldoveanu}, {rcId: {244469}}

[sequence]
v1,v2,v3

[v1]
Pe Dumnezeu, cel mai puțin
Să-L faci s-aștepte-a ta iubire.
Din toate câte-n cale-ți vin
Nimic n-ascund-a Lui privire.
Lui Dumnezeu întâi să-I dai
O ascultare mai întreagă;
Din tot ce-ți spune-al lumii grai
Să nu primești, să nu te-atragă.

[v2]
Pe Dumnezeu, mai prețuit
Să-L ai în orișice clipită
Și-atunci întreg vei fi păzit
De-alunecare în ispită.
Lui Dumnezeu întâi să-I crezi
Cuvântul dătător de viață
Și fără văl tu ai să vezi
A adevărului Său față.

[v3]
Lui Dumnezeu să-I dai, oricum,
Desăvârșită-ntâietate,
Orice chemări îți vin în drum,
Înlătură-le toate, toate.
Căci când lui Dumnezeu întâi
Îi dai tot sufletul din tine,
Oricum te duci, oricum rămâi,
Tu ești al Lui și El le ține.