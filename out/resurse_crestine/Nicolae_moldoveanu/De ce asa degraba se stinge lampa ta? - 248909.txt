[title]
De ce asa degraba se stinge lampa ta? {composer: {Nicolae Moldoveanu}, {rcId: {248909}}

[sequence]
v1,v2,v3

[v1]
De ce așa degrabă se stinge lampa ta?
De ce nici c-o ispită tu nu mai poți lupta?
De ce la rugăciune te-ndemni așa de rar,
de ce la dărnicie ajungi tot mai avar,
de ce te obosește răbdarea prea curând,
de ce nu ți-e cuvântul și duhul tău mai blând?

[v2]
De ce nu ai putere vrăjmașii a-ți iubi,
de ce-ți slăbește râvna cu fiecare zi?
De ce tot mai în urmă rămâi de frații tăi,
de ce ți-e tot mai teamă de ochii celor răi?
De ce tot mai cu groază la moarte te gândești,
de ce ești tot mai gata mereu să te-ndoiești?

[v3]
De ce ți-e tot mai slabă dorința de-a cânta,
de ce mai nici voință, nici duh de a asculta?
/: Ce-ți face goală viața și sarbezi orice pași?
- Păcatele ascunse ce nu vrei să le lași! :/