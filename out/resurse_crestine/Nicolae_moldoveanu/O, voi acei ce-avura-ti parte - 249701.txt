[title]
O voi acei ce-avura-ti parte {composer: {Nicolae Moldoveanu}, {rcId: {249701}}

[sequence]
v1,v2,v3,v4

[v1]
O, voi acei ce-avurăți parte
de Domnul, ca să fiți chemați,
în slujba sfânt-a mântuirii
și-n lupta Lui ca să Iuptați,
Mai des plecați-vă genunchii
și fața voastră la pământ,
mai mult să vi se-ndrepte glasul
și ruga către cerul sfânt.

[v2]
Mai des spre ceruri, mâini curate,
în orice loc voi ridicați,
și cu credință tot mai mare,
și mai deplină vă rugați.
Mai mult voi stăruiți pe cale,
cu cât vedeți că-i tot mai greu,
cu-atât mai mult, prin rugăciune,
să v-alipiți de Dumnezeu.

[v3]
Mai mult curaj și bărbăție,
în vremuri aspre dovediți,
știind că Dumnezeu, prin ele,
vă trece-ntregi, nebiruiți.
Chiar dacă trebuie mai multe
jertfiri și lacrime să dați,
nu pregetați în dăruire,
c-atunci cu Domnul semănați.

[v4]
Curând, curând El va răspunde
acelor care L-au chemat,
dând izbăvirea după care
mereu ați plâns și-ați suspinat.
Și-n suflete ce bucurie
și mângâiere veți avea,
că n-ați slăbit în încercare,
nici n-ați cedat în lupta grea!