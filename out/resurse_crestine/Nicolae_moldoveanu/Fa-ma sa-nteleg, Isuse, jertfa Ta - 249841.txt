[title]
Fa-ma sa-nteleg isuse jertfa ta {composer: {Nicolae Moldoveanu}, {rcId: {249841}}

[sequence]
v1,c,v2,c,v3,c,v4,c

[v1]
Fă-mă să-nțeleg, Isuse,
jertfa Ta tot mai profund,
s-o înalț mai cu putere,
și în ea să mă cufund.

[c]
Cât ai pătimit,
Mielule Sfințit,
ca să poți să-mi dai
al vieții rai!
Ție-Ți mulțumesc,
Miel Dumnezeiesc,
și smerit mă-nchin.
pentru veci! Amin.

[v2]
Să-nteleg cât de adâncă
este fărdelegea mea,
dacă S-a cerut ca plată
să-Ți dai viața - jertfă grea.

[v3]
Să-nțeleg că altă cale
înspre viață nu s-a dat
decât jertfa Ta pe cruce,
decât sângele-Ți vărsat.

[v4]
Să-nțeleg! Și să mă dărui
necurmat, desăvârșit,
pentru Înălțarea jertfei
Tale, Mielule Slăvit!