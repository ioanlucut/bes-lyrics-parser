[title]
Noi am ramas urcand spre culme {composer: {Nicolae Moldoveanu}, {rcId: {244533}}

[sequence]
v1,c,v2,c,v3,c,v4,c,v5,c,v6,c,v7,c

[v1]
Noi am rămas urcând spre culme,
Calvarul și mai greu de-acum,
Când voi vă-ntoarceți în ”cetate”,
Și singuri ne-ați lăsat în drum!

[c]
De acum amestecați în ceata
De cărturari și farisei,
/: Veți cere răstignirea noastră,
Ne veți lovi și voi cu ei! :/

[v2]
Nu vă putem urma Cărarea
Pe care v-ați întors-napoi,
Deși ne-ați dus atâtea lacrimi,
Și-atâtea amintiri cu voi...

[v3]
Simți-vom de sub greul crucii
Când biciuiți vom fi cumplit,
Și ști-vom dintre mii de bice
Că-i frate cel ce ne-a lovit!

[v4]
Cunoaște-vom din mii de buze
Pe-a fratelui ce ne-a scuipat,
Din mii de cuie vom cunoaște
Când mâna ”fratelui” a dat.

[v5]
Și vom întoarce-n altă parte
Obrazu-nsângerat și stâns,
Vom înghiți în noi durerea... Și nu ne veți vedea c-am plâns!

[v6]
Dar când vom fi întinși pe cruce
De voi pe care v-am iubit,
Va-ncepe veșnicia noastră
Căci ceasul vostru s-a sfârșit.

[v7]
Suim! Și grea e crucea-n spate,
Răbdăm! Și geme plânsu-n noi,
Ne doare despărțirea voastră,
Dar nu ne-ntoarcem înapoi!