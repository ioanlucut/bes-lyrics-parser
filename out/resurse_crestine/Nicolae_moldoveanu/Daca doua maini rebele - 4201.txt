[title]
Daca doua maini rebele {composer: {Nicolae Moldoveanu}, {rcId: {4201}}

[sequence]
v1,v2,v3,v4

[v1]
Dacă două mâini rebele
Nu te-ar ține orb mereu,
Te-ai opri în clipe grele
Și uitându-te la stele,
/: Ai vedea că-i scris pe ele
Dumnezeu, Dumnezeu :/

[v2]
Dacă două vechi zăvoare
Nu te-ar ține surd mereu
Ai șopti: Ce meșter, oare,
Scoate păsări cântătoare?
/: Și ți-ar spune orice floare,
Dumnezeu, Dumnezeu! :/

[v3]
Dacă vraja-nstrăinării
Nu te-ar ține rob mereu:
Ai șopti în largul zării
Cine-i Tatăl îndurării
/: Și ți-ar spune valul mării:
Dumnezeu, Dumnezeu :/

[v4]
Dacă ți-ai vedea veșmântul
Care-mbracă vechiul eu
Ai uda cu plâns pământul!
Și primind cu drag Cuvântul,
/: Vei simți, în piept, pe Sfântul
Dumnezeu, Dumnezeu :/