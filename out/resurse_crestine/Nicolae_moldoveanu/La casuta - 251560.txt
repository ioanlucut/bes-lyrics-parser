[title]
La casuta {composer: {Nicolae Moldoveanu}, {rcId: {251560}}

[sequence]
v1,c,v2,c,v3,c,v4,c,v5,c,v6,c

[v1]
La căsuța unde-i neaua până-n tindă,
vine Fiul Dulce Singur și colindă.

[c]
Lerui, Doamne, ler,
Eu cu drag din cer,
vin pe orice ger,
lângă cel stingher,
- lerui, Doamne, ler.

[v2]
Lângă geamul unde lampa nu se-aprinde,
vine Fiul Dulce Singur să colinde:

[v3]
Lângă ușa unde nimeni nu oprește,
Vine Fiul Dulce Singur și grăiește:

[v4]
Lângă vatra rece unde nu-i o rază,
vine Fiul Dulce Singur și Se-așează.

[v5]
Lângă plânsul singur, fără liniștire,
vine Fiul Dulce șoaptă de iubire.

[v6]
Lângă dorul singur, fără sărbătoare,
vine Fiul Dulce har și-mbrățișare.