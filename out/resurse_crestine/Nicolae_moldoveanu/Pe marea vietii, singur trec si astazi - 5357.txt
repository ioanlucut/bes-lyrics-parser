[title]
Pe marea vietii singur trec si astazi {composer: {Nicolae Moldoveanu}, {rcId: {5357}}

[sequence]
v1,v2,v3,v4,v5,v6,v7,v8

[v1]
Pe marea vieții, singur trec și astăzi;
Și urlă valurile ne’ncetat.
/: Sunt singur azi în mijlocul furtunii.
Isuse scump, ah, unde ai plecat? :/

[v2]
E marea vieții-atât de fioroasă
Și valuri mari izbesc din nou;
/: Mă chinuie amarnic necredința
Și-n mare-ncep să mă scufund mereu. :/

[v3]
O, Doamne, încercarea este mare.
Botezul focului e-ngrozitor,
/: Aștept s-apară-n față o salvare:
Ah, unde ești, al meu Izbăvitor? :/

[v4]
De ce-ai plecat, Isuse, de la mine?
De ce Ți-ai părăsit copilul Tău?
/: Te chem și azi cu ochii plini de lacrimi,
Să fiu curat, predat, pe veci al Tău! :/

[v5]
O îndoială mă cuprinde, Doamne,
Și mângâiere-n lume nu găsesc,
/: Degeaba vreau s-alerg l-ai mei prieteni -
Sunt slabi și ei și toți mă părăsesc. :/

[v6]
De ce-ai plecat, Isuse, de la mine?
O, pentru ce m-ai părăsit de tot?
/: Aș vrea să-mi vărs focul inimii mele:
Ah, unde ești, al meu Mângâietor? :/

[v7]
De mă iubești, mai fie-Ți milă, Doamne!
Întinde-Ți brațul Tău izbăvitor!
/: De nu mă scapi, Isuse drag, acuma,
La cine voi fugi dup-ajutor? :/

[v8]
Isuse scump, din țară-ndepărtată,
Te chem mereu: „
O, vino, vino azi!
/: Nu mă lăsa, pe marea vieții, singur! ”
Te chem mereu, cu lacrimi pe obraz. :/