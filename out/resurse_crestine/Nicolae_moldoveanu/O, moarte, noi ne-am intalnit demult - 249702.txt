[title]
O moarte noi ne-am intalnit demult {composer: {Nicolae Moldoveanu}, {rcId: {249702}}

[sequence]
v1,v2,v3,v4

[v1]
O, moarte, noi ne-am întâlnit
demult, la o răscruce-odată,
tu n-așteptai, eu n-am simțit
decât ființa-n foc scăldată.
De-atunci am mers mereu la pas
pe niște urme-nsângerate,
tu mi-ai fost soț și mi-ai rămas
nedespărțit mai mult ca toate.

[v2]
De câte ori mă-mbrățișai,
simțeam o tainică plăcere,
că-n toată inima-mi Iăsai
o nelumească mângâiere.
Mi-ntunecai orice-amintiri,
mi-nseninai orice-ntristare,
să dau oricâte despărțiri
pe-o strălucită-mbrățișare.

[v3]
De-atâta mers nedespărțit,
suntem prieteni spre lumină,
și nu-i nimic neliniștit,
spre ceasul așteptat să vină.
Deși pentru-ntâlnirea ta
mă pregătesc atâta cale,
merg liniștit, căci numai ea
m-ar trece dincolo de Vale.

[v4]
/: Dar fața ta de var și sloi
eu știu că n-am s-o văd vreodată
că-n veci vor străluci-ntre noi
un Miel și-o Cruce-nsângerată. :/