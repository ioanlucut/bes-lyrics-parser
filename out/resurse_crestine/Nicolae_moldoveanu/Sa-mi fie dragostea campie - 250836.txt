[title]
Sa-mi fie dragostea campie {composer: {Nicolae Moldoveanu}, {rcId: {250836}}

[sequence]
v1,c,v2,c2,v3,c2

[v1]
Să-mi fie dragostea câmpie
Cu nehotar, cu ne-ngrădiri;
să crească grâul bucuriei
ne-mpiedicat de nicăiri.

[c]
Să vină toți, cu nici o teamă,
să strângă spice după plac,
de nimeni să nu țină seamă,
când cele-ale iubirii fac.

[v2]
Să-mi fie dragostea o mare
întinsă, să cuprindă-n ea
corăbiile călătoare
oricâte vin - oricât să stea.

[c2]
Să n-aibă nici o stâncă-ascunsă,
nici valuri mari, nici vânt pornit.
De tot ce e ceresc pătrunsă.
să-mpartă harul fericit.

[v3]
/: Să-mi fie dragostea ca Tine,
Isuse, Doamne, pe deplin,
să poarte jertfele divine
spre viață tuturor! Amin :/