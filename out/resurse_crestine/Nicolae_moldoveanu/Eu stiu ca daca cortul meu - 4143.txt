[title]
Eu stiu ca daca cortul meu {composer: {Nicolae Moldoveanu}, {rcId: {4143}}

[sequence]
v1,v2,v3

[v1]
Eu știu că dacă cortul meu
mi s-o desface-odată,
o altă casă voi primi,
eternă și curată.
În altă lume voi trăi
desăvârșită pace,
de-aceea nu mă tem atunci
când cortul s-o desface.

[v2]
Eu știu că dragostea va fi,
a veșniciei lege,
și roada fericirii-n plin
oricine-o va culege.
De-aceea-s liniștit acum
când ura mă lovește,
fiind deplin încredințat
că timpul ei sfârșește.

[v3]
Eu știu că Domnul meu Isus
veni-va-n strălucire
și tot Cuvântul ce L-a spus
avea-va împlinire.
Și știu că-mpărăția Lui
sfârșit în veci nu are.
O, slavă, slavă Îi aduc
și-adâncă închinare.