[title]
Scrisoare iubitule scriu sa-ntelegi {author: {Nicolae Moldoveanu}, {rcId: {186325}}

[sequence]
v1,v2,v3,v4,v5,v6,v7,v8,v9,v10,v11,v12,v13,v14,v15

[v1]
Iubitule, scriu să-nțelegi,
Mărturisindu-mi gândul,
C-a lui povară zile-ntregi
M-apasă greu, de-a rândul.

[v2]
Săgețile vrăjmașe dor,
Adânc se-nfig în viață,
Și focul lor ucigător
Mă arde și mă-ngheață.

[v3]
Dar cel mai veninos venin
Ce inima-mi străbate,
Nu vine de Ia cel străin,
Ci din săgeți de frate.

[v4]
Cu arcul lui țintește drept
A vieții rădăcină,
A inimi-mi bătaie-n piept,
Și-a ochilor lumină.

[v5]
Căci taina sufletului, el
Mi-o știe și mă doare,
Când văd că vrea în chip mișel
Viața să-mi doboare!

[v6]
Unitu-s-a cu cel vrăjmaș,
Durerea să-mi mărească,
Cu glas hain, cu ochi trufaș,
Mai crud să mă lovească!

[v7]
Cuvântul mi-i prea slab
Să pot cuprinde-n el simțirea,
Ce-mi scurmă sufletul meu tot
Și-ntunecă privirea.

[v8]
O, Doamne, Doamne Tu mă știi, ș
Știi tot ce mă frământă,
Știi starea inimii pustii...
- Vreau pacea Ta preasfântă!

[v9]
Iubirea Ta vreau a primi,
În inima mea toată,
Că-adânc doresc să pot iubi,
Pe cel ce mă săgeată!

[v10]
Vreau inima-mi să i-o descui
Să simtă-a ei văpaie,
ce arde-n slujba Domnului,
Cu fiece bătaie!

[v11]
Că nu ascunde gând străin,
Nu are altă țintă,
Decât, Isus, s-arate plin,
Ființa Ta Preasfântă.

[v12]
Și liberat de-acest pământ,
Legat doar de iubire,
Mereu, mereu spre Cer m-avânt
Cu-ntreaga mea simțire!

[v13]
Iubitule, iubitul meu,
Mă doare-a ta rănire,
Dar oricât m-ar durea de greu,
Nu vreau o despărțire.

[v14]
Și planuri și păreri și legi,
Și orice ne-ar desparte,
Să le-aruncăm pe toate-ntregi,
În fundul mării moarte.

[v15]
În Domnul - numa-n El uniți,
Și-n dragostea Lui mare,
Iubite-așa să fim găsiți, î
În sfânta Lui Lucrare!