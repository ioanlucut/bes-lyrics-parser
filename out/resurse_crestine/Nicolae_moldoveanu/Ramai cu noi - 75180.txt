[title]
Ramai cu noi {author: {Nicolae Moldoveanu}, {rcId: {75180}}

[sequence]
v1,v2,v3,v4,v5,v6,v7

[v1]
Rămâi cu noi, Isus, căci este seară,
S-a-ntunecat al vieții noastre cer.
/: Dureri adânci, acum ne-ncearcă iară,
Rămâi cu noi, Isus, căci este seară,
E seara când nădejdi alese pier. :/

[v2]
Rămâi cu noi Tărie minunată,
În seara încercărilor de-acum.
/: Suntem prea slabi să nu cădem vreodată,
Rămâi cu noi, Tărie minunată,
Rămâi cu noi, oprește-te din drum. :/

[v3]
Rămâi cu noi adâncă mângâiere,
Căci seara urii peste noi s-a pus.
/: Să nu cârtim când trecem prin durere,
Rămâi cu noi, adâncă mângâiere,
Răbdare sfântă să ne dai, Isus. :/

[v4]
Rămâi cu noi adâncă-nțelepciune,
În seara necunoașterii din noi,
/: Să ne lumini și-n Adevăr ne pune,
Rămâi cu noi divină-nțelepciune,
E vremea rătăcirilor de-apoi. :/

[v5]
Rămâi cu noi iubire-nveci ne stinsă,
În jur când fărdelegi se înmulțesc,
/: Tu ne păstrează dragostea aprinsă,
Rămâi cu noi iubire-n veci ne stinsă,
Prin Tine-a noastre inimi se sfințesc. :/

[v6]
Rămâi cu noi, Lumina veșniciei,
Căci seara plânsului ne-a copleșit.
/: Adu-ne dimineața bicuriei,
Rămâi cu noi, Lumina veșniciei,
Când trecem prin pustiul ne dorit. :/

[v7]
Rămâi cu noi eternă sărbătoare,
Căci Tu ne ești al vieții noastre rai.
/: În noaptea-ntunecoasă ne ești soare,
Rămâi cu noi, eternă sărbătoare,
Odihna mântuirii să ne dai. :/