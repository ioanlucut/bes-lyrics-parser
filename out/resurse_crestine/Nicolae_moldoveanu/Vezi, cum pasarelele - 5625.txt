[title]
Vezi cum pasarelele {author: {Nicolae Moldoveanu}, {rcId: {5625}}

[sequence]
v1,c,v2,c,v3,c,v4,c

[v1]
Vezi, cum păsărelele, spre toamnă,
Se adună și se pregătesc!
Numai pentru zbor, cu zor, se-ndeamnă,
Doar un singur țel împărtășesc.

[c]
Să ne-nvățăm, să ne-ndemnăm!
Vom zbura ca niște păsărele...
Vom zbura în stol, prin văzduh, spre nor,
Cu Isus apoi, mai sus, mai sus de stele.

[v2]
Vezi, la noi credința-n zbor e vie
Și, deși noi suntem doar străini,
Prea puțini azi se desprind de glie -
Cei mai mulți, adânc, prind rădăcini.

[v3]
N-auzi? Se aud mereu semnale
Și în poarta vremii încă bat;
Ieși și strigă altora pe cale
Că e clipa sfânta de plecat!

[v4]
Vom lăsa pământu-n jos... și norii...
Vom lăsa amarul în trecut...
Vom intra, prin cânturi dulci de glorii,
Iar, în Paradisul cel pierdut.