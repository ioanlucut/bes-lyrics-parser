[title]
Voi ce-n fata judecatii {composer: {Nicolae Moldoveanu}, {rcId: {5446}}

[sequence]
v1,v2,v3,v4

[v1]
Voi, ce-n fața judecății
Tremurând și goi veți sta,
Haina sfânta a dreptății
Veniți, grabnic, a-mbrăca!
/: Singur Isus, singur Isus
Poate astăzi să v-o dea! :/

[v2]
Voi, ce-n jale și-n durere
Vă petreceți viața jos,
Tresăltați de bucurie!
Fiți cu cugetul voios,
/: Căci în ceruri, căci în ceruri
V-așteaptă Isus Hristos! :/

[v3]
Voi, trudiți de remușcare
Sau voi drepți închipuiți,
Recunoașteți deopotrivă
Că sunteți pierduți, greșiți...
/: Cu grăbire, cu grăbire,
Azi la Domnul să veniți! :/

[v4]
Veniți fără de zăbavă,
La Cel viu din veșnicii!
El vă va-mbrăca în slavă,
Numai dacă veți veni.
/: Pe cei grabnici la venire
El, Isus, îi va iubi. :/