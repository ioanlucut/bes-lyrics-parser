[title]
Nedespartitul meu prieten {composer: {Nicolae Moldoveanu}, {rcId: {201044}}

[sequence]
v1,v2,v3,v4

[v1]
Nedespărțitul meu Prieten,
Mântuitorul meu cel Sfânt,
Ocrotitorul meu puternic,
Ce-adânc îndatorat Îți sunt!
Ce-adânc întreaga mea ființă,
Cu-a Ta Ființă s-au pătruns,
C-atât de plin mă simt de Tine,
Și’n ce-i văzut și-n ce-i ascuns!

[v2]
Din tot trecutul vieții mele,
Uitat-am tot ce cunoșteam,
Pe Tine însă tot mai mare,
Și mai adânc în gând Te am!
Uitat-am fețe mult dorite,
Ce-mi luminau al vieții crez,
Dar Fața Ta și-n ochi și-n suflet
Mereu mai limpede-o păstrez!

[v3]
Cu tot ce-aveam mai drag pe lume
Stau tot mai rar și mai puțin,
Dar Cerul gândurilor mele,
Întreg de Tine-i tot mai plin!
Și n-am nici amintiri din urmă,
Și nici dorinți de viitor,
Făptura Ta întreagă-mi umple,
Întregul inimii fior!

[v4]
Azi toat-a vieții strălucire,
Și-ntregul fericirii rai,
Și tot ce-aș mai dori lsuse,
În Tine sunt, doar Tu le ai.
Tu mi-ai schimbat a vieții beznă,
În rai strălucitor și sfânt,
Stăpânul veșniciei mele,
Ce-adânc îndatorat Îți sunt!