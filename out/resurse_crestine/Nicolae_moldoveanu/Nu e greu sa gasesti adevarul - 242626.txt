[title]
Nu e greu sa gasesti adevarul {author: {Nicolae Moldoveanu}, {rcId: {242626}}

[sequence]
v1,v2,v3,v4,v5

[v1]
Nu e greu să găsești Adevărul preasfânt, Când îl cauți arzând, cu credință,
/: Când smerit îl asculți, încheind legământ bis
Că-i urmezi cu întreaga-ți ființă. :/

[v2]
Nu e greu, când iubești felul Său cristalin, Când trăirea cu El ție-ți place,
/: Ce ușor te conduce atunci, ce senin, bis
Înspre țărmuri albastre de pace! :/

[v3]
Dăruit când îi ești, când Cărarea i-o ții, Adevărul se dăruie ție,
/: Și când rupi legături de firești prietenii, bis
Îi câștigi pentru veci prietenie! :/

[v4]
Când sărac și lipsit pentru El tu rămâi, Adevărul îți este comoară,
/: Mai bogat, mai de preț pe pământ nimeni nu-i bis
Decât El, când în tine coboară! :/

[v5]
Și pe față primești chipul Lui preafrumos,
De lumină, blândețe, iubire,
/: C-Adevărul e viață, e har, e Hristos, bis
E întreg Dumnezeu în mărire! :/