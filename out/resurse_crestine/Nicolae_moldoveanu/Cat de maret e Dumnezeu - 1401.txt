[title]
Cat de maret e dumnezeu {composer: {Nicolae Moldoveanu}, {rcId: {1401}}

[sequence]
v1,v2,v3

[v1]
Cât de măreț e Dumnezeu!
Văd marea cu talazuri grele,
Mă-nalț pe munții de bazalt,
Și-mi zboară gândul printre stele,
/: Tot mai înalt. :/
Spre care țărm își duce-oștirea,
Nemărginitul curcubeu?
Acel ce-a scos din gol zidirea,
Acel ce-a scris oricui menirea,
Mai mult decât nemărginirea,
/: E Tatăl meu! :/

[v2]
Cât de temut e Dumnezeu!
Vuiau de pe Sinai ecouri,
Când glasul Domnului vorbea,
Iar Moise-nainta prin nouri,
/: Și tremura... :/
La tronul alb se strâng sfîelnic,
Oștiri de foc din Empireu,
Și heruvimii vin cucernic,
Slăvind Eternul Vistiernic.
Și-acest Stăpân Atotputernic,
/: E Tatăl meu! :/

[v3]
Și cât de bun e Dumnezeu!
Un semn și stelele bătrâne,
Ca frunzele pe vânt se-aștern!
Dar cine în lsus rămâne,
/: E-un fiu etern! :/
Și-n fața Slavei sclipitoare,
În ceasul lumii cel mai greu,
Când cei ce-au dat pe sfinți Ia fiare,
Vedea-vor Forța Creatoare,
Eu voi șopti cu adorare:
/: E Tatăl meu! :/