[title]
Cu cat trec zilele {composer: {Nicolae Moldoveanu}, {rcId: {250841}}

[sequence]
v1,c,v2,c,v3,c,v4,c,v5,c

[v1]
Cu cât trec zilele, mai mult,
mă-nveșnicesc - sunt mai ca Tine,
Isus, și vreau să Te ascult,
mergând din bine spre mai bine.

[c]
Dă-mi avânt ca să zbor
înspre cerul cu dor,
cu-orice zi tot mai sus
să mă-nalți, scump Isus.

[v2]
Devin tot mai ceresc cu cât
mă dezlipesc mai mult de tină,
și gust din har numai atât
cu cât m-avânt mai spre lumină.

[v3]
Mai soare am-naintea mea,
mai odihnit mă simt pe cale,
cu cât m-afund în voia Ta
și mă predau chemării Tale.

[v4]
Curând voi isprăvi, curând,
a mea vremelnic-alergare,
vedea-voi ceru-ntreg cântând
și slava Ta mereu mai mare.

[v5]
Îți voi cânta atunci și eu
în alte stări, desăvârșite,
Isuse, Veșnic Dumnezeu,
veciile nemaisfârșite.