[title]
Cand bezna e-n juru-ti {composer: {Nicolae Moldoveanu}, {rcId: {189857}}

[sequence]
v1,v2,v3,v4,v5

[v1]
Când beznă e-n juru-ți cu cer furtunos,
Când tu nu mai știi ce-o să vină,
/: Rămâi în lumină, rămâi în Hristos,
Lumina aduce Lumină! :/

[v2]
Când moartea, păcatul, mai mult și-a adus
În juru-ți grămadă de gheață,
/: Rămâi în viață, rămâi în Isus,
Viața aduce viață! :/

[v3]
Când azi necredința mai crudă și-a scos, Săgeți să-ți străpungă ființa,
/: Rămâi în credință, rămâi în Hristos,
Credința aduce credința! :/

[v4]
Când tot ce-i statornic îți pare răpus,
Și-n jur nu mai ai siguranță,
/: Rămâi în speranță, rămâi în Isus,
Speranța aduce Speranță! :/

[v5]
Când ura se-aruncă mușcând furios,
În juru-ți făcând pustiire,
/: Rămâi în iubire, rămâi în Hristos,
Iubirea aduce iubire! :/