[title]
Doamne binecuvinteaza {composer: {Nicolae Moldoveanu}, {rcId: {250825}}

[sequence]
v1,v2,v3,v4,v5

[v1]
Doamne, binecuvintează nunta mirilor iubiți,
toată viața lor, cu Tine, fă-i să fie fericiți.
Binecuvântată fie de-azi unirea lor deplin,
dragoste și bucurie s-o-cunune-n veci, amin!

[v2]
Doamne, binecuvintează-i pe tot drumul vieții lor,
în tot lucrul lor să aibă pace, dragoste și spor.
Binecuvântată fie casa unde merg și vin,
în iubire și-n odihnă să trăiască-n veci, amin!

[v3]
Doamne, binecuvintează-i pentru tot ce-s rânduiți
în necazurile vieții fă-i și mai adânc uniți.
Binecuvântați să fie pentru toate câte vin,
suferințele să-i facă mai curați și buni, amin!

[v4]
Doamne, binecuvintează-i și-n Trecut și-n Viitor,
cu toți câți le-am fost ’nainte sau vor fi în urma lor.
Binecuvântați: părinții și copiii lor deplin,
mântuirea Ta s-o vadă toți ai lor în veci, amin!

[v5]
Doamne, binecuvintează rugăciunea lor oricând,
când te vor chema, cu grabă și iubire răspunzând.
Binecuvântați să fie dragii noștri miri deplin,
viața lor să fie-o nuntă dulce până-n veci, amin!