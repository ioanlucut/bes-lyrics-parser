[title]
Mi-este frate orisicine {composer: {Nicolae Moldoveanu}, {rcId: {200684}}

[sequence]
v1,v2,v3,v4

[v1]
Mi-este frate orișicine, are duhul rugăciunii,
Care are-o sfântă groază de-apărările minciunii,
Care pentru-o vorbă slabă se căiește ani de zile,
Care pentru orice greșuri plânge lepădându-și-le.

[v2]
Mi-este frate orișicine, își câștigă-o pâine-amară,
Învățat cu nedreptatea și cu vorba de ocară.
Care nu râvnește-avutul nimănui pe nici o cale,
Ci-și îndură cu-nfrânare crucea curăției sale.

[v3]
Mi-este frate cine rabdă, cine-așteaptă, cine tace,
Cine plânge, cine-asudă, cine luptă, cine face.
Cine poartă pentru alții vini de care nu-i de vină,
Încrezându-se-n dreptate, înviere și lumină.

[v4]
Mi-este frate îndrăznețul și eroul și zdrobitul,
De la unde-ncepe-Apusul, până unde-i Răsăritul.
Căci acela, doar acela, este-un har pentru noroade;
Nu se teme nici de moarte, nici de viață, nici de roade.