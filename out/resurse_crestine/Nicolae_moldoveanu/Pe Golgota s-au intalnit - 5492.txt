[title]
Pe golgota s-au intalnit {composer: {Nicolae Moldoveanu}, {rcId: {5492}}

[sequence]
v1,v2,v3,v4,v5

[v1]
Pe Golgota s-au întâlnit
Dreptatea cu iubirea,
/: Căci zidul ce le-a despărțit
Acolo sus s-a prăbușit
Și pentru veci le-a dăruit,
Prin crucea ei, unirea! :/

[v2]
Pe Golgota S-au împăcat,
Stăpânul cu zidirea,
/: Căci blestemul pentru păcat,
Pe culmea ei l-a ridicat
Isus, când viața Lui Și-a dat
Ca-n El s-avem unirea. :/

[v3]
Pe Golgota a fost răpus
Satan cu-a lui oștire.
/: Pământu-ntreg va fi supus,
Prin jertfa Domnului Isus.
Și pentru veci va fi adus
Cu cerul în unire. :/

[v4]
Pe Golgota dacă venim,
Primindu-i legiuirea,
/: Păreri și patimi părăsim,
Adâncul dragostei trăim,
Prin cruce, totul biruim
Și-avem deplin unirea. :/

[v5]
Deci, suflete, dacă dorești
Să afli mântuirea,
/: Întoarce-te din căi lumești,
La Golgota să te silești,
Să fii grăbit, ca să primești
Cu Tatăl Sfânt unirea! :/