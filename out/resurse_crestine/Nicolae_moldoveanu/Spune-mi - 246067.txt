[title]
Spune-mi {composer: {Nicolae Moldoveanu}, {rcId: {246067}}

[sequence]
v1,v2,v3

[v1]
Spune-mi ai aflat iubite,
După-atâta alergare,
Fericirea care-o cauți
Pe-a pământului cărare?
Spune-mi ai aflat tu pacea
Și odihna cea plăcută,
În al lumii drum și leagăn
Și-n dulceața ei părută?

[v2]
Spune-mi ai aflat dreptatea
Și-adevărul și iubirea
După care-ai plâns în taină
Răscolind întreagă firea?
Spune-mi ai aflat prin slava
Cărților nenumărate
Libertatea și-nțelesul
Vieții tale-adevărate?

[v3]
Nu te-ascunde!... Ci fii sincer
Și întreabă-te pe tine.
- Cel ce pierde sau câștigă,
Ești doar tu... Gândește bine!
Toate câte tu căutat-ai,
Poți să le-afli-acum izvorul.
Stai! Și-ndreapt-a ta ființă
Spre Isus Mântuitorul.