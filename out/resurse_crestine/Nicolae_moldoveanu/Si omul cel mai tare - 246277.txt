[title]
Si omul cel mai tare {composer: {Nicolae Moldoveanu}, {rcId: {246277}}

[sequence]
v1,v2,v3

[v1]
Și omul cel mai tare astăzi
Poate fi mâine prăbușit.
- Nu-ți face idol din cel trufaș
Nici nu-njosi pe cel smerit.
Și omul cel avut acuma
Deseară poate fi sărac.
- În bogăția trecătoare
Să știi să nu te-ncrezi în veac.

[v2]
Și cei mai sănătoși acuma
Peste-o clipită pot fi morți.
- Gândește-te-nțelept la asta,
Să știi mereu cum să te porți.
Și-acei ce-s în palate astăzi,
Pot mâine-ajunge cerșetori.
- Mai trecătoare-i slava lumii
Cu mult ca visul scurt din zori.

[v3]
Și cel viteaz azi, poate-ajunge
Să fie mâine-un laș fricos.
- Nicicând să nu te-crezi în oameni,
nici te făli cu cei de jos.
Ci numa-n Dumnezeu te-ncrede
Și-n sfântul Lui Cuvânt curat.
- Acela care astfel face
Va fi-nțelept cu-adevărat.