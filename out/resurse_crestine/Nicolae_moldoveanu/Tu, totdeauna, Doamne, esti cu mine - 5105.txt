[title]
Tu totdeauna doamne esti cu mine {composer: {Nicolae Moldoveanu}, {rcId: {5105}}

[sequence]
v1,v2,v3,v4

[v1]
Tu totdeauna, Doamne, ești cu mine
și nici o clipă singur nu mă lași.
Puterea Ta e taina ce mă ține
din cei dintâi la cei din urmă pași.
Tu nu lași, nici nu mă uiți vreodată.
Străbat cu Tine munți înalți și lunci.
Eu n-am să văd nici moartea niciodată,
ci eu voi fi ascuns în Tine-atunci.

[v2]
Cu Tine-n rând străbat în zori cărarea,
cu Tine-n rând veghez în ceas târziu,
când Tu mă mustri, simt în piept mustrarea
și când Te bucuri, totdeauna știu.
Tu nu m-arunci, Isuse, de Ia Tine
Și ești mereu în mine ca o stea,
În suflet Tu mi-ai pus nădejdi depline,
Cum nimenea nu mi le poate da.

[v3]
Au fost odată șiruri de păcate,
dar sângele salvării a scris: ”
NU”.
Oricâte-au fost, eu le-am uitat pe toate,
și bine știu că le-ai uitat și Tu.
Sunt fericit, chiar dacă vrei să sufăr,
când valuri vin și vânturi grele bat.
Plutesc pe ape ca un fir de nufăr
pe care Tu-l păstrezi mereu curat.

[v4]
/: Îți mulțumesc că ești cu mine-n lume,
Îți mulțumesc că mă iubești mereu,
Îți mulțumesc că Tu mi-ai dat un nume,
că sunt al Tău... și Tu ești Dumnezeu. :/