[title]
Cand iubirea-i arzatoare {composer: {Nicolae Moldoveanu}, {rcId: {248880}}

[sequence]
v1,c,v2,c2,v3,c3

[v1]
Când iubirea-i arzătoare
darul mic îl crește mare,
și-l înalță luminând,
ca să-l vadă toți oricând,

[c]
Când iubirea este plină,
orice inimă-nsenină;
focul ei strălucitor
nimicește orice nor.

[v2]
Când iubirea este trează
nu vorbește ci lucrează,
și nu fuge când e greu,
Ci-și dă viața ei mereu.

[c2]
Când iubirea este-ntreagă
nu robește, ci dezleagă;
ea nu cere nimănui,
dar dă tot și dă oricui.

[v3]
Când iubirea-i luminoasă
pentru toți ea are casă.
Harul ei mângâietor
și-L revarsă tuturor.

[c3]
Când iubirea e curată
adevărul pururi cată
și conduce ne-ndoios
pe oricine la Hristos.