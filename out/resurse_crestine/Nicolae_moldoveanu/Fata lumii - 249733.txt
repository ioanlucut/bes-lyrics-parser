[title]
Fata lumii {composer: {Nicolae Moldoveanu}, {rcId: {249733}}

[sequence]
v1,v2,v3,v4,v5

[v1]
Fața lumii-i pară mai ucigătoare,
dacă ai spre dânsa ochii pironiți,
/: de nu-ntorci cu grabă de pe-a ei cărare,
pentru veșnicie vor rămâne-orbiți. :/

[v2]
Mâna lumii-i gheară care te sugrumă,
de-i întinzi tu mâna spre dulceața sa;
/: dar de-asculți de harul care te îndrumă,
cupa fericirii el ți-o poate da. :/

[v3]
Glasul lumii-i clopot care te înșeală,
de-ți îndrepți urechea spre chemarea lui;
/: tot ce el promite, e doar vorbă goală,
să-ți sucească drumul drept pe care-l sui. :/

[v4]
Frumusețea lumii e doar o părere,
e un vis de noapte - e și mai puțin;
/: nu-ți aduce-n suflet nici o mângâiere,
ci belșug de lacrimi și izvor de chin. :/

[v5]
Nu privi la lume, nu-i primi chemarea,
calea ei spre moarte duce ne-ncetat.
/: Dar de vii la Domnul și-l dai ascultarea,
EI te fericește cu adevărat. :/