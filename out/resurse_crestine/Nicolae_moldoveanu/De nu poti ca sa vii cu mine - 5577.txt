[title]
De nu poti ca sa vii cu mine {composer: {Nicolae Moldoveanu}, {rcId: {5577}}

[sequence]
v1,c,v2,c,v3,c,v4,c,v5,c

[v1]
De nu poți ca să vii cu mine
Isuse-n orice drum al meu,
/: ridică piedici netrecute,
să nu mai pot să merg nici eu. :/

[c]
/: Să nu pot, să nu pot niciodată
săvârși fără Tine vreun pas,
să mă las, O, Isuse, de toate,
dar de Tine, nicicând să mă las. :/

[v2]
De nu poți ca să faci lucrarea
ce-a zămislit-o mintea mea,
/: zădărnicește-i împlinirea,
să nu mai pot păși spre ea. :/

[v3]
De nu poți să rostești cuvântul
ce tainic mi-a-ncolțit în gând,
/: trimite-mi negura uitării,
să nu-l mai pot rosti nicicând. :/

[v4]
De nu poți să primești în Tine
ce inima-mi și-ar vrea-mplinit
/: mai bine curmă-mi firul vieții,
decât de Tine despărțit. :/

[v5]
Căci vreau să fiu în întregime
ca Tine-n toate, tot mereu,
/: ce nu poți face Tu, Isuse,
să nu pot făptui nici eu. :/