[title]
Sa gandesc cereste {composer: {Nicolae Moldoveanu}, {rcId: {250097}}

[sequence]
v1,v2,v3

[v1]
Să gândesc cerește,
asta, Doamne-Ți cer;
gândurile lumii
sunt de lut și pier.
Să gândesc ca Tine,
Domnul meu Hristos,
dezlegat de felul
stărilor de jos.

[v2]
Să gândesc prin Duhul,
orișiunde-aș fi,
viața mea s-arate
ceru-n plină zi.
Să gândesc din veacul
binecuvântat,
care va să vină
cu adevărat.

[v3]
Să gândesc în totul
gândul Tău de jar,
ca să fiu prin lume
purtător de har.
Orice gând, Isuse,
rob să-l fac deplin
ascultării Tale,
pentru veci. Amin.