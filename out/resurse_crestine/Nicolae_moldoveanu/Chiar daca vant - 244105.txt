[title]
Chiar daca vant {author: {Nicolae Moldoveanu}, {rcId: {244105}}

[sequence]
v1,v2,v3,v4,v5

[v1]
Chiar dacă vânt tot mai vrăjmaș,
Mă-nfruntă tot mai cu putere,
Chiar dacă fiecare pas
Tot mai din greu plătit se cere,
/: Cu cât mai grea furtună vine :/
/: Cu-atât mai strâns, cu-atât mai strâns
Cu-atât mai strâns, mă țin de Tine. :/

[v2]
Chiar dacă lacrimi curg șiroi
Pe fața mai adânc brăzdată,
Chiar dacă-mi ard cununi de sloi,
Pe fruntea tot mai asudată,
/: Cu cât se cer mai mari suspine
/: Cu-atât mai strâns, cu-atât mai strâns :/
Cu-atât mai strâns mă țin de Tine :/

[v3]
Chiar dacă ochii-mi biciuiți
Nici nu-mi mai văd nimic în față,
Chiar dacă pașii mei trudiți
Mai multe piedici mi-i agață,
/: Cu cât mai mulți lovesc în mine :/
Cu-atât mai strâns. cu-atât mai strâns,
Cu-atât mai strâns, mă țin de Tine.

[v4]
Chiar dacă tot mai mulți mă țin,
Mă trag și-mping spre-o altă cale,
Chiar dacă sunt tot mai străin
Și-i mai greu prețul slujbei Tale.
/: Cu cât mai tari puteri m-ar ține :/
Cu-atât mai strâns, cu-atât mai strâns
Cu-atât mai strâns, mă țin de Tune.

[v5]
Chiar să-mi înghețe sub nămeți
Aici tot sângele din vine,
Nimic Isus, cu nici un preț
Nu mă va despărți de Tine.
/: Cu cât cunosc că moartea-mi vine :/
Cu-atât mai strâns, cu-atât mai strâns,
Cu atât mai strâns mă țin de Tine.