[title]
Cand sufletul mi-e singur {composer: {Nicolae Moldoveanu}, {rcId: {247822}}

[sequence]
v1,v2,v3

[v1]
Când sufletul mi-e singur
De grele gânduri plin,
Când simt că mâini vrăjmașe
Pe urma mea se țin,
Când inima-mi lovită
Dorește-adânc alin,
lsuse, plin de teamă,
La sânul Tău revin!

[v2]
Când groaza nopții trece
Și-i cerul iar senin,
Când până-n depărtare
Cântări se duc și vin,
Când inima e largă
Și totul e divin,
Isuse, cu iubire
La sânul Tău revin!

[v3]
Când șarpele mă mușcă
Sau scap de-al lui venin,
Când cad în vreo ispită,
Sau trec prin ea senin,
Când mă afund în noapte,
Sau ies din ea deplin,
Isuse, totdeauna,
La sânul Tău revin.