[title]
Doamne da-mi in orice ceas {composer: {Nicolae Moldoveanu}, {rcId: {74338}}

[sequence]
v1,v2,v3,v4

[v1]
Doamne, dă-mi în orice ceas,
s-aleg bine sfântu-Ți glas,
din oricâte zgomote,
ca pe niște clopote.
Fă întruna să rămâi,
tot la dragostea dintâi,
de-ar veni-ntristările,
/: să-mi astupe zările. :/

[v2]
Și în lumea de păcat
dă-mi să am un ochi curat,
și-n ispită, Doamne, Tu
Îmi păzește sufletu’.
Îmi sădește dor în piept,
zi și noapte să Te-aștept,
și să-Ți fac căi netede,
/: să sosești mai repede :/

[v3]
Iar dacă vrăjmașul vechi
șoapte mi-o sufla-n urechi,
Tu trimite îngerii,
să-l supună-nfrângerii.
Să-l alunge în pustiu,
unde nu e suflet viu,
și unde nu pregetă
/: vânt uscat și secetă. :/

[v4]
Fă, când drumul mi-i mai greu,
să Te știu veghind mereu,
cum presimt ogoarele,
de sub ghețuri soarele.
Iar târziu, când ai să lași
ceață-n ochi și plumb în pași.
am să știu că vremea e
/: să mă-ntorc în PATRIE :/