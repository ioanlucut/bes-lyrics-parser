[title]
Sfinte tata bun si bland {composer: {Nicolae Moldoveanu}, {rcId: {5364}}

[sequence]
v1,v2,v3

[v1]
Sfinte Tată, bun și blând,
Ție ne rugăm, nălțând,
Printre lacrime fierbinți,
Ale inimii dorinți.
Prin smerite rugăciuni,
Ale vieții slăbiciuni,
Și-n potir de legământ
Dorul îndreptării sunt.

[v2]
Căci ne doare-adânc și-amar,
Vorba multă fără har,
Rugăciunea fără foc,
Slujba fără duh deloc.
Părtășia fără dor,
Dragostea fără fior,
Bucuria fără cânt,
Viața fără Duhul Sfânt.

[v3]
Doamne-ndură-Te și fă-i
Plini de har pe toți ai Tăi!
Dă-ne-un duh ascultător,
Cald și blând și răbdător!
Mai fierbinte să iubim,
Mai adânc să ne smerim,
Mai din plin trăind ce știm,
Ca să fim cum ne numim!