[title]
Nimic n-avem {author: {Nicolae Moldoveanu}, {rcId: {244064}}

[sequence]
v1,v2,v3,v4

[v1]
Nimic n-avem din câte ne pare c-am atins,
Plecăm mai goi ca golul din care ne-am desprins,
Nimic n-avem al nostru din cât pământ trudim,
Decât pe-acela care în noi ni-I chinuim.

[v2]
Nici cât ni-e sub picioare, nici cât va fi pe-obraz,
Nimic nu este-al nostru ca ieri și mâini, nici azi.
Din soarele sub care o clipă pribegim,
N-avem decât lumina pe care-o dăruim.

[v3]
Din cât tezaur strângem cu ochi avar și-aprins,
N-avem decât păcatul c-am râs și l-am cuprins.
Din cerul pe sub care târâm dezamăgiri,
N-avem decât puținul senin din amintiri.

[v4]
Din câte-s azi părere, iar mâine vor fi vis,
Nimic n-avem al nostru spre slavă sau abis.
Nu ne rămân din toate sub câte ne zdrobim
Decât fărâma care cerește-o dăruim.