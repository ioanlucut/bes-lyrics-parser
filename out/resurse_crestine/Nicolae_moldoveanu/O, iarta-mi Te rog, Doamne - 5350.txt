[title]
O iarta-mi te rog doamne {author: {Nicolae Moldoveanu}, {rcId: {5350}}

[sequence]
v1,v2,v3,v4

[v1]
O, iartă-mi, Te rog, Doamne atâtea rugăciuni
Prin care-Ți cer doar pâine și pază și minuni;
Căci am făcut adesea din Tine robul meu,
Nu eu ascult de Tine, ci Tu de ce spun eu.

[v2]
În loc să vreau eu, Doamne, să fie voia Ta,
Îți cer să faci întruna, să fie voia mea;
Îți cer s-alungi necazul, să nu-mi trimiți ce vrai,
Îți cer să-mi faci atâtea, să-mi dai..., să-mi dai..., să-mi dai...

[v3]
Gândindu-mă că, dacă Îți cânt și Te slăvesc
Am drept să-Ți cer oricâte, să-mi faci tot ce doresc.
O, iartă-mi felu-acesta nebun de-a mă ruga
Și-nvață-mă ca altfel, să stau în fața Ta!

[v4]
Nu tot cerându-Ți Ție să fii Tu robul meu,
Ci Tu, cerându-mi mie, iar robul să fiu eu.
Fă să-nțeleg că felul cel bun de-a mă ruga
E să doresc ca-n toate să fie voia Ta!