[title]
Pacatul ti-a gatit {author: {Nicolae Moldoveanu}, {rcId: {241050}}

[sequence]
v1,c,v2,c,v3,c,v4,c

[v1]
Păcatul Ți-a gătit, lsuse,
Adânc și-ntunecos mormânt,
Și-n moarte-nlănțuit Te puse,
Să zaci Tu cel mai Viu și Sfânt.

[c]
Dar nu-i groap-atât de-adâncă
Și nu-i lanț atât de gros,
Ca să poată ține veșnic
Adevărul luminos.
Căci din ea, mai viu, mai tare,
Mai slăvit și mai frumos,
Va-nvia fără zăbavă,
C-Adevărul e Hristos!

[v2]
Pecetluitu-i-a intrarea
Și strajă-n ușa lui a pus,
Ca să-Ți împiedice Lucrarea,
Ce Tu ai spus c-o faci, lsus!

[v3]
Dar când sosit-a ora sfântă
Zdrobite-au fost drăcești puteri,
Și straja a căzut înfrântă,
În fața sfintei Învieri.

[v4]
Și-n strălucire orbitoare
Te-ai ridicat Biruitor,
lsuse, Veșnicule Soare,
De viață pururi dătător!