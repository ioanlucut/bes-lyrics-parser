[title]
Tu cel ce stingi lumina {composer: {Nicolae Moldoveanu}, {rcId: {248824}}

[sequence]
v1,v2,v3,v4

[v1]
Tu, cel ce stingi lumina din ochii cei curați,
curând vei arde veșnic sub munții desfrânați.
Tu cel ce pui pe alții la chin și suferinți,
curând vei ști ce-s veșnic scrâșnirile de dinți.

[v2]
Tu cel ce-ntinzi la alții paharul cu venin
curând vei bea osânda și tu din el din plin.
Tu cel ce-nșeli credința în cel nevinovat,
curând vei ști că tu ești pe veci cel înșelat.

[v3]
Tu cel ce minți iubirea și vinzi pe Dumnezeu,
curând plăti-vei veșnic cu prețul cel mai greu
voi toți cei beți de ură, de sânge și măriri,
curând veți ști ce-i chinul eternei ispășiri.

[v4]
/: Veți ști cine-I Acela pe care L-ați străpuns,
veți ști că de Dreptate nimic nu este-ascuns. :/