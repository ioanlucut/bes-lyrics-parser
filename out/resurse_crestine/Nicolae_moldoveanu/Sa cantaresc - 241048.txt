[title]
Sa cantaresc {composer: {Nicolae Moldoveanu}, {rcId: {241048}}

[sequence]
v1,c,v2,c,v3,c2,v4,c2,v5,c3

[v1]
Să cântăresc în lume toate
Cu-al Tău cântar dumnezeiesc
Căci e Cântarul de dreptate,
Cu care nu pot să greșesc!

[c]
Să cântăresc, să cântăresc,
Cu-al Tău Cântar dumnezeiesc,
Și gândul meu și vorba mea,
Și inima cu tot din ea,
Și-ndemnuri de la cel străin,
lsus să cântăresc deplin,
Cu-al Tău dumnezeiesc Cuvânt
Cântarul veșnic drept și sfânt!
Să cântăresc, să cântăresc,
Cu-al Tău Cântar dumnezeiesc,
Și gândul meu și vorba mea,
Și inima cu tot din ea,
Și-ndemnuri de la cel străin,
lsus să cântăresc deplin,
Cu-al Tău dumnezeiesc Cuvânt
Cântarul veșnic drept și sfânt!

[v2]
Ajută-mă s-arunc din mine,
Cântar străin, firesc și rău,
Să poată pururi a rămâne,
În inimă cântarul Tău!

[v3]
Măsura Ta de soare plină,
În inimă s-o am și-n gând,
Căci măsurând cu-a ei lumină,
Eu nu pot să greșesc nicicând!

[c2]
Vreau să măsor, vreau să măsor,
O, scumpul meu Mântuitor,
Cu-a Ta măsură ne-ncetat,
Ca să nu pot cădea-n păcat,
Și calea mea și lucrul meu,
Și tot ce este-n jur mereu,
Vreau să măsor cu-al Tău Cuvânt
Dreptar desăvârșit și sfânt!
Vreau să măsor, vreau să măsor,
O, scumpul meu Mântuitor,
Cu-a Ta măsură ne-ncetat,
Ca să nu pot cădea-n păcat,
Și calea mea și lucrul meu,
Și tot ce este-n jur mereu,
Vreau să măsor cu-al Tău Cuvânt
Dreptar desăvârșit și sfânt!

[v4]
Ajută-mă s-arunc Isuse,
Măsuri firești din viața mea,
Zdrobește-le și fă-le-apuse,
Să pot purta măsura Ta!

[v5]
C-atunci mă porți cu vești divine
Prin lumea care zace-n rău,
Când am desăvârșit în mine,
Măsura Ta, cântarul Tău!

[c3]
Cântarul Tău, Măsura Ta,
Doresc deplin a le purta,
Să-Ți fiu un martor credincios
Făcând Lucrarea Ta frumos,
În mine să Te-ncrezi deplin
Ca-n tot ce fac să spui: amin.
Așa doresc, Isuse Sfânt.
Să pot trăi pe-acest pământ!