[title]
Mania {composer: {Nicolae Moldoveanu}, {rcId: {244614}}

[sequence]
v1,c,v2,c2,v3,c3,v4,c4

[v1]
Mânia mea nerăstignită,
Mă biruiește uneori,
Și-oricât ar fi de-ndreptățită,
Mă jefuiește de comori.

[c]
Și-atunci vii, Doamne, Tu, cu harul,
Croindu-mi căi de izbăviri,
Pășind măreț peste hotarul,
Nerăstignitei mele firi.

[v2]
Statornic când Te văd pe Tine,
Că nu ții seama de greșeli,
Îmi umplu fața de rușine,
Când văd în haru-Ți cum mă speli.

[c2]
O, pururi am nevoie, Doamne,
Să fiu albit în Jertfa Ta.
Greseala mea mai mult Te-ndeamnă,
A mă iubi, a mă ierta.

[v3]
Rămâne veșnic adevărul,
Cuvântului ce-ai spus odat’
”
Nu trebuie decât piciorul,
Să-și spele cel ce s-a scăldat.”

[c3]
Ce la-ndemână-Ți este apa!
Te-apleci peste greșeala mea,
Și-mi iei cu simplitate talpa,
Spălând tot praful de pe ea.

[v4]
Statornic când Te văd pe Tine,
Că nu ții seama de greșeli,
Îmi umplu fața de rușine,
Când văd în haru-Ți cum mă speli.

[c4]
Tu știi că din al vieții umblet,
La Tine-am să mă-ntorc murdar.
”
Nu e nimic!” Îmi spui cu zâmbet:
”
Bine că vii la Mine iar!”.