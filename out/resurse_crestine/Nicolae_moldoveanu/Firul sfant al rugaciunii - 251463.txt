[title]
Firul sfant al rugaciunii {composer: {Nicolae Moldoveanu}, {rcId: {251463}}

[sequence]
v1,v2,v3,v4

[v1]
Firul sfânt al rugăciunii
să mă țină necurmat,
mai legat de Tine, Doamne,
ca să pot trăi curat.
Întărește-mi-l, Tu, zilnic
cu nemărginitu-Ți har,
să nu treacă nici o clipă
nesfârșită - și-n zadar.

[v2]
Focul sfânt al rugăciunii
mai aprins să-l am mereu,
ca să mistuiască-ntreagă
jertfa sufletului meu.
Toarnă-i Tu, Isuse, Doamne,
untdelemnul Tău sfințit,
ca să ardă-n vâlvătaie
nemaistins - pân-la sfârșit.

[v3]
Râul sfânt al rugăciunii
să-mi conducă pe deplin,
fără tihnă, luntrea vieții
spre Limanul cel divin.
Crește-l Tu, Isuse-ntruna
până-n ceasul de apoi,
să nu pot să ies vreodată
din sfințitul lui șuvoi.

[v4]
Vreau, prin rugăciune, pururi
să mă ’nalț de pe pământ,
ca să fiu În strălumina
tainei Locului Preasfânt.
Și de-acolo să-mi dai, Doamne,
haruri noi și noi puteri,
să pot împlini cu râvnă,
slujba sfintei Tale vreri.