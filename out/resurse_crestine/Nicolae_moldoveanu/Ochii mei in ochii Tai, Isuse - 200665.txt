[title]
Ochii mei in ochii tai isuse {composer: {Nicolae Moldoveanu}, {rcId: {200665}}

[sequence]
v1,c,v2,c2,v3,c3,v4,c4,v5,c5

[v1]
Ochii mei în ochii Tăi, Isuse,
Își găsesc odihnă dulce!
Ochii mei în ochii Tăi, Isuse,
Liniștiți pot să se culce.

[c]
Ochii mei, ochii mei,
Să privească-n ochii Tăi;
Să privească necurmat,
Să mă pot păstra curat!

[v2]
Inima-mi, din inima-Ți preasfântă,
Își primește-ntruna hrană!
Inima-mi, din inima-Ți preasfântă,
Se-nveșmântă-n neprihană.

[c2]
Inima, inima,
Să-mi rămână într-a Ta;
Să primească luminos,
Chipul Tău Isus Hristos!

[v3]
Mâna mea în mâna Ta cea tare,
Crește pururi în putere!
Mâna mea în mâna Ta cea tare,
Simte-alin și mângâiere.

[c3]
Mâna mea, mâna mea,
Să primească din a Ta
Har și biruințe noi
În al luptelor șuvoi.

[v4]
Viața mea în viața Ta, Isuse,
Roditoare se păstrează,
Viața mea în viața Ta, Isuse,
Cântă și se luminează.

[c4]
Viața mea, viața mea,
S-o topești în viața Ta;
Să Te ’nalțe tot mai sus,
Doar pe Tine drag Isus!

[v5]
Ține-mă întruna-ntreg în Tine,
Scump Mântuitor puternic,
Căci doar stăpânirea Ta, din mine,
Face-un slujitor cucernic.

[c5]
Viața mea, viața mea,
S-o păstrezi in viața Ta;
Să te ’nalțe tot mai sus,
Doar pe Tine drag Isus!