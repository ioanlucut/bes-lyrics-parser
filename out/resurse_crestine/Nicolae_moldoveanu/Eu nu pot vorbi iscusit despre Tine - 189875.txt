[title]
Eu nu pot vorbi iscusit despre tine {composer: {Nicolae Moldoveanu}, {rcId: {189875}}

[sequence]
v1,v2,v3,v4

[v1]
Eu nu pot vorbi iscusit despre Tine,
Căci limba-i prea slabă să pot să vorbesc,
/: Dar inima arde, Isuse în mine,
Și pot doar atât să spun: Te iubesc! :/

[v2]
Să cânt, eu nu pot prea frumos despre Tine,
Căci graiul mi-e stins - și ușor obosesc -
/: Dar coarda iubirii aprinse, în mine,
Vibrează și spune mereu: Te iubesc! :/

[v3]
Și mult să-nțeleg eu nu pot despre Tine,
Căci tainele Tale adânci copleșesc
/: Puterea gândirii și viața din mine,
Ce-n lacrimi îți spun: o, Isus, Te iubesc! :/

[v4]
Primește, Isuse, iubirea din mine,
Mai mult eu nu am, doar atât dăruiesc,
/: Și-n inimă-aprinde întruna din Tine,
Iubirea să pot și mai mult să iubesc! :/