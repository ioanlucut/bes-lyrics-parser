[title]
Poti pamantu-n maini sa tii {composer: {Nicolae Moldoveanu}, {rcId: {248669}}

[sequence]
v1,v2,v3,v4

[v1]
Poți pământu-n mâini să ții,
Poți să mori și să învii,
Poți om mare ca să fii
Și stăpân pe fire.
/: Poți să scazi și poți să crești
Poți vorbi în limbi cerești,
Dar să știi, nimic nu ești,
Dacă n-ai iubire. bis1 :/

[v2]
Poți să știi să scapi de rele
Poți să știi să numeri stele,
Și din lume toate cele
Să le ai în știre.
/: Ești aramă sunătoare,
Ești armă distrugătoare,
Tot ce faci n-are valoare,
Dacă n-ai iubire. bis 1 :/

[v3]
De-ai avea toată știința
De sub cer toată credința
Ca să schimbi la munți ființa
Numai c-o privire,
/: Nu ești faclă, nici alin,
Pentru cei ce trec prin chin,
Ci ești cel mai aspru spin,
Dacă n-ai iubire. bis 1 :/

[v4]
De ți-ai da averea toată,
Pentru cei lipsiți din gloată
Corpu-ți fie-ntins pe roată,
Sau adus jertfire.
/: Nu ești nici măcar pitic,
De sub stele cel mai mic,
Ești nimic, nimic, nimic,
Dacă n-ai iubire. bis 1 :/