[title]
Nu poti dovedi credinta {composer: {Nicolae Moldoveanu}, {rcId: {249982}}

[sequence]
v1,v2,v3,v4,v5

[v1]
Nu poți dovedi credință,
nici răbdare, nici iubire,
când ființa ta n-arată
umilință în trăire.
Căci smerenia păstrează
harurile toate-n tine,
/: ea-i lumina ce desparte
ce e rău de ce e bine. :/

[v2]
Nu poți ca să ai iertarea
fărdelegilor din viață,
când podoaba umilinței
nu ți-e-n suflet și pe față.
Căci smerenia te umple
cu tărie și speranță,
/: și te-ncredințează pururi,
cu-a iertării siguranță. :/

[v3]
Nu poți înțelege taina
adevărului puternic,
când smerenia nu-ți face
sufletul profund cucernic.
Căci în umilință-adâncă
urci pe scara-nțelepciunii,
/: fără ea cobori în bezna
și-n robia stricăciunii. :/

[v4]
Nu poți să rămâi în cerul
frumuseților supreme,
când virtutea umilinței
nu ți-e far în orice vreme.
Căci smerenia te ține
în splendoarea Casei sfinte,
/: minunându-te de Fața
Preaslăvitului Părinte. :/

[v5]
În veșmântul umilinței
niciodată n-ai să sângeri...
Doar smerenia preface
iadu-n rai și dracii-n îngeri.
Iar în luptele divine,
vei păși cu biruință,
/: căci așa tu semăna-vei
cu Isus: prin umilință! :/