[title]
Copil pierdut {composer: {Nicolae Moldoveanu}, {rcId: {246272}}

[sequence]
v1,v2,v3,v4,v5

[v1]
E mult de când te-ai dus străin pe cale
Și-ai rătăcit prin lumea de păcat,
/: Dar n-ai aflat decât dureri și jale :/
O, vin’ la Tatăl, vin’ să fii iertat,
O, vin’ să fii iertat.

[v2]
lubirea Lui de-atâta timp te cheamă,
Să vii, să vii, o, suflet chinuit,
/: Copil pierdut, întoarce-te acasă, :/
Te-așteapt-acum căminul fericit,
Căminul fericit.

[v3]
De când Te-ai dus, în inima-mi de Tată,
O rană dureroasă s-a deschis,
/: Copilul meu, copil iubit odată, :/
De ce nu vii? Chemare ți-am trimis,
Chemare ți-am trimis.

[v4]
O, vin’ acum, când brațele de Tată
În așteptare stau, să-ți dea alin,
/: Ca să nu pieri în țara depărtată, :/
O, vin, nu amâna! O, vin, o, vin’!
Nu amâna, o, vin’!

[v5]
Privește azi cu ochii tăi la cruce,
Vezi cum acolo-n chinuri a murit
/: Isus Hristos, Copilul Său cel dulce :/
Ca tu, pierdut, să poți fi mântuit,
Să poți fi mântuit.