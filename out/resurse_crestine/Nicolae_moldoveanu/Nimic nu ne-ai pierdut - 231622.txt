[title]
Nimic nu ne-ai pierdut {composer: {Nicolae Moldoveanu}, {rcId: {231622}}

[sequence]
v1,c,v2,c,v3,c,v4,c,v5,c

[v1]
Nimic nu ne-ai pierdut, Isuse,
din tot ce pentru Tine-am dus,
strălucitoare și frumoase
ne-așteaptă toate-toate Sus!

[c]
Ce dăm lui Dumnezeu
va străluci mereu,
ce-am dat pentru Hristos,
va crește-n veci frumos.

[v2]
Nimic nu ne-ai uitat din sute
de rugăciuni ce le-am șoptit,
întreg văzduhul de deasupra
de ele-i dulce și sfințit.

[v3]
Nimic nu ne-ai secat din râul
de lacrimi care l-am vărsat,
ci urme mai strălucitoare
prin întuneric le-ai lăsat.

[v4]
Nimic nu-i în zadar din posturi
din binefaceri și vegheri,
ci-mprospătate și-nmulțite
ni-s cele mai de preț averi.

[v5]
Nimic nu s-a uscat, Isuse,
din cât cu Tine-am semănat,
ci toate cresc rodind la Tine
mai fericit și minunat!