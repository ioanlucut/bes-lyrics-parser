[title]
Ce rost mai poti avea {author: {Nicolae Moldoveanu}, {rcId: {244057}}

[sequence]
v1,v2,v3,v4

[v1]
Ce rost mai poți avea tu oare,
Nedând nimic din tot ce-aduni,
Ți-e plin adâncul de izvoare,
Dar n-alini setea nimănui.
În nesătulele-ți hambare
Tot strângi nesățios și pui,
Dar din zgârcita Ior strânsoare
N-astâmperi foamea nimănui.

[v2]
În largi dulapuri sub zăvoare,
Cu vrafuri bogăția-ți pui,
Ești robul lor ca-ntr-o-nchisoare
Dar nu-mbraci frigul nimănui.
Știi calea cea mântuitoare,
Știi adevărul cum să-I spui,
Și știi că-n lume bezna moare
Dar nu cauți viața nimănui.

[v3]
Vezi câți se frâng sub cruci amare
Căutând odihnă unde nu-i.
Tu stai privind cu nepăsare,
N-ajuți poverii nimănui.
De-a semenilor tăi suspine
În tine nici o milă nu-i,
O, ai să gemi, dar nici de tine
Nu-i va fi milă nimănui.

[v4]
Ce rost puteai avea sub soare,
Și-n ce frum’seți puteai s-apui,
Dar mergi în veșnica pierzare,
Tu n-ai fost frate nimănui.
De-a semenilor tăi suspine
În tine nici o milă nu-i,
O, ai să gemi, dar nici de tine
Nu-i va fi milă nimănui.