[title]
Flamand de cer si insetat de pace {author: {Nicolae Moldoveanu}, {rcId: {241127}}

[sequence]
v1,c,v2,c,v3,c,v4,c,v5,c

[v1]
Flămând de cer și însetat de pace,
Așa mi-e sufletul și trupul meu,
/: Dar toate câte-l țin se vor desface,
Când un cuvânt spune Dumnezeu. :/

[c]
Spre cer, spre cer mi-ndrept mereu
Și sufletul și trupul meu,
Spre Dumnezeu, spre Dumnezeu.

[v2]
Dar pân-atunci, cu râvnă și credință,
Să țes din raze strălucit veșmânt,
/: Să’nalt în mărginită mea ființă
Dumnezeiescul Nou Așezământ. :/

[v3]
Și-n aurul cel sfânt al veșniciei
Vreau să pietrific clipele de-acum,
/: Că tot ce am, în slujba-mpăratiei
Să pun, prin Duhul, ce mă-nvață cum. :/

[v4]
Îmi umple sufletul cu sărbătoare
Prin Domnul care m-a răscumpărat,
/: El mi-a adus statornică intrare
În Templul harului străluminat. :/

[v5]
De-aceea-nchinaciune și mărire
I-aduc acum, cu tot ce-am și sunt,
/: Și-mi plec genunchii-n sfânta mulțumire
Spre Dumnezeul Cel în veci Preasfant. :/