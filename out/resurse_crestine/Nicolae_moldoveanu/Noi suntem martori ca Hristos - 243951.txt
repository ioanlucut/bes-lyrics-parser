[title]
Noi suntem martori ca hristos {author: {Nicolae Moldoveanu}, {rcId: {243951}}

[sequence]
v1,c,v2,c,v3,c,v4,c

[v1]
Noi suntem martori că Hristos
E Dumnezeu, cu Tatăl UNA,
Adevărat și credincios,
Și-Atotputernic totdeauna!

[c]
Cei ce-au trăit, cei ce-au văzut,
Sunt martori vrednici de crezut,
C-adevărat și credincios,
Mântuitor e-n veci Hristos!

[v2]
Noi suntem martori că am fost,
În loc de moarte și pierzare,
Și L-am căutat de Adăpost,
Și brațul Lui ne-a dat scăpare!

[v3]
Noi suntem martori c-am trecut
Prin greutăți nemaitrăite,
Și L-am chemat și I-am văzut,
Puterea mâinii Lui slăvite!

[v4]
Noi suntem martori pentru voi
Și pentru Domnul pe vecie,
O, fie-n ziua de apoi,
Slăvită-această mărturie.