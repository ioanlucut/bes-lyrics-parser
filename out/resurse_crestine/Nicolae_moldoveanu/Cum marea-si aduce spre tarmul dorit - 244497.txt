[title]
Cum marea-si aduce spre tarmul dorit {composer: {Nicolae Moldoveanu}, {rcId: {244497}}

[sequence]
v1,v2,v3,v4,v5,v6,v7

[v1]
Cum marea-și aduce spre țărmul dorit,
Adâncul suspinelor grele,
/: Ți-aduc din străfunduri Isuse iubit,
Fiorul cântărilor mele! :/

[v2]
Cum vântul aduce din drum nesfârșit
Spre munte parfum de vâlcele,
/: Ți-aduc de prin lupte Isuse iubit,
Mireasma cântărilor mele! :/

[v3]
Cum crinul și-aduce din noapte smerit
Spre soare, potirul cu stele,
/: Ți-aduc de prin bezne Isuse iubit,
Lumina cântărilor mele! :/

[v4]
Cum stupul de munte și-adună trudit
Din stâncă dulceața-n inele,
/: Ți-am strâns din durere Isuse iubit,
Nectarul cântărilor mele. :/

[v5]
Și-n ceasul răpirii înalt și slăvit,
Iubirea-Ți încheagă din ele,
/: Frumoasă ca Tine, Isuse iubit,
Cununa cântărilor mele! :/

[v6]
Când sufletul cântă arzând strălucit
Ți-aduce-n sclipiri de mărgele,
/: Divina-i podoabă, Isuse iubit,
Frumsețea cântărilor mele! :/

[v7]
Sărută-l și-ascultă că-Ți dă fericit,
În starea și-n clipele-acele,
/: Suprema-I iubire, Isuse iubit,
Cântarea cântărilor mele! :/