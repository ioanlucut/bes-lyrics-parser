[title]
Cand suferi {author: {Nicolae Moldoveanu}, {rcId: {168654}}

[sequence]
v1,v2,v3,v4

[v1]
Când suferi cumplit în durere adus,
Când inima-n chinuri se zbate,
/: Gândește-te: oare nu știe Isus,
De tot ce asupră-ți se-abate? :/

[v2]
Căci orice-ncercare, la-al ei început,
E-o pricină grea de-ntristare,
/: Dar adu-ți aminte prin câte ai trecut,
Și-n viața ta iar a fost soare. :/

[v3]
Când ceasul izbânzii măreț va suna,
Sfârșind încercarea amară,
/: Ce rău o să-ți pară că nu ai răbdat,
Smerit trecătoarea povară. :/

[v4]
Azi prinde prilejul cât încă mai stai,
Sub crucea-ncercării temute,
/: Să prinzi de pe-acum înspre veșnicul Rai,
Podoaba răbdării tăcute. :/