[title]
Cand mi-ai descoperit {composer: {Nicolae Moldoveanu}, {rcId: {249738}}

[sequence]
v1,c,v2,c,v3,c,v4,c,v5,c

[v1]
Când mi-ai descoperit lumina
și Te-a văzut privirea mea,
nici gura mea nu poate spune,
nici gândul ce frumos era.

[c]
Te-ador Lumina neprivită,
Te-ador Cuvântul nemaispus,
Te-ador Iubire negrăită,
Te-ador, Isus, Te-ador, Isus.

[v2]
De-atunci de dăți nenumărate
mi-mprospătezi același har,
dar graiu-i tot fără putere
și gându-i fără de hotar.

[v3]
Când mă ridic îmi pare totul
așa ușor de strâns la sân,
dar aripile ostenite
curând mă lasă, și rămân.

[v4]
Privesc, și ochii-ncep să doară,
Ascult - și-auzul nu mai vrea.
Gândesc - și gândul obosește.
Rog inima, dar zace grea...

[v5]
Și când din nou revin la toate
îmi pare tot ce-a fost un vis
ascuns pe dup-o frumusețe,
cu un zăvor de soare-nchis.