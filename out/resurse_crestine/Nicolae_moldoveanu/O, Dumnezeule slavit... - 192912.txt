[title]
O dumnezeule slavit {author: {Nicolae Moldoveanu}, {rcId: {192912}}

[sequence]
v1,v2,v3,v4,v5,v6,v7,v8

[v1]
O, Dumnezeule slăvit,
Izvor de bunătate,
Tu ești Părintele iubit,
A-ntregului nemărginit,
Căci prin Cuvântu-Ți strălucit,
O, Dumnezeule slăvit,
/: Creatu-le-ai pe toate. :/

[v2]
Dar dacă Tu nu ești și-al meu,
Părinte pe vecie,
Căci viața-mi rea și traiu-mi greu,
Resping Cuvântul Tău mereu
La toate poți fi Dumnezeu,
Dar dacă Tu nu ești și-al meu,
/: Ce-mi folosește mie? :/

[v3]
Căci soare, lună și pământ,
Nu-Ți ies din ascultare,
Ci toate-arată cât de sfânt,
Cât de puternic și nenfrânt,
Și cât de viu e-al Tău Cuvânt,
Căci soare, lună și pământ,
/: Urmează-a Ta cărare! :/

[v4]
Atunci Tu ești al meu deplin,
Când voia Ta curată,
O caut și-o-mplinesc senin,
Când merg pe drumul Tău divin,
Când ochii-n ochii Tăi mi-i țin,
Atunci Tu ești al meu deplin,
/: Când voia mea Ți-e dată! :/

[v5]
Mântuitorule slăvit,
Izvor de mântuire,
Tu pentru lume Te-ai jertfit,
Păcatul ei ai ispășit,
Și pentru veci i-ai pregătit,
Mântuitorule slăvit,
/: Eternă fericire! :/

[v6]
Dar dacă Tu nu ești și-al meu,
Mântuitor și Frate,
Cum voi scăpa de chinul greu,
Ce-mi dă păcatul tot mereu,
Cum voi intra la Dumnezeu,
- O, dacă Tu nu ești și-al meu,
/: La ce folos de toate? :/

[v7]
Căci celor care Te-au primit
În inimi prin credință,
Comori de har le-ai dăruit,
O viață fără de sfârșit,
Pe veci Tu ești al lor Iubit,
Acelor care Ți-au primit,
/: Divina Ta Ființă. :/

[v8]
Ajută-mă să Te primesc,
Adânc și-ntreg în mine,
Să Te ascult, să Te iubesc,
Cuvântul Tă u să-l împlinesc,
De viața Ta să m-alipesc,
Ajută-mă să Te primesc,
/: Și să trăiesc ca Tine! :/