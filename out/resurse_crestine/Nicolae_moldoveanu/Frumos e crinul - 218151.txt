[title]
Frumos e crinul {author: {Nicolae Moldoveanu}, {rcId: {218151}}

[sequence]
v1,v2,v3,v4,v5

[v1]
Frumos e crinul, alb străjer
Veghind în văi străine.
/: Și macul, roșu făclier...
Și-atâtea flori ce cresc și pier..
Dar cum or fi acolo-n cer,
/: Isuse, lângă Tine? :
/:/

[v2]
Frumos e cerul în apus
Purtând în păr rubine!
/: Pe toate mâna Ta le-a pus,
Și toate ard c-un dor nespus.
Dar cum or fi acolo sus.
/: Isuse, lângă Tine? :
/:/

[v3]
Frumoasă-i luna, sora mea!
Și-acele dulci suspine
/: Când stai înfiorat de-o stea
De taina ce se-ascunde-n ea
Dar noi pe toate vom umbla,
/: Isuse, lângă Tine! :
/:/

[v4]
Frumos e timpul fericit
De rugăciuni senine.
/: Asculți frățescul grai iubit
Și nu te mai vrei despărțit
Dar cum va fi în nesfârșit
/: Isuse, lângă Tine? :
/:/

[v5]
Frumos e-n veci Cuvântul viu
Al sfintei Cărți divine.
/: În ea citesc în ceas târziu,
Ce-am fost cândva și ce-am să fiu
Și-aș vrea odată să mă știu,
/: Isuse, lângă Tine! :
/:/