[title]
Din condei {composer: {Nicolae Moldoveanu}, {rcId: {250880}}

[sequence]
v1,v2,v3

[v1]
Din condei îmi fac unealtă
și din harfă-mi fac o spadă,
să zidesc și-apoi să apăr
Templul sfânt - ca toți să-l vadă.
Tot ce-i piedică în cale,
munți înalți sau văi afunde,
vreau să-nlătur cu tărie,
Templul să nu-l pot ascunde.

[v2]
Ca să vină orișicine
și în el să se sfințească,
pentru Dumnezeul veșnic
și lucrarea Lui cerească.
Doamne, dă-mi mereu lumina
și iubirea și credința,
să zidesc și-apoi să apăr
Templul Tău - cum Ți-e voința.

[v3]
Unitatea fericită
din nemaisfârșitul Mâine,
să se vad-acum în Templul
sfânt, alcătuit de Tine.
Eu Te laud cu tot focul,
că m-ai pus - Slăvit Părinte -
să zidesc, cu Tine-alături,
Templul unității sfinte.