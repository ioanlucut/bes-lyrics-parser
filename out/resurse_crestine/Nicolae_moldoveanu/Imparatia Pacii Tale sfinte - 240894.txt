[title]
Imparatia pacii tale sfinte {composer: {Nicolae Moldoveanu}, {rcId: {240894}}

[sequence]
v1,v2,v3,v4

[v1]
Împărăția păcii Tale sfinte,
Isuse pentru noi ai pregătit,
Naintea vecilor, cu mult nainte,
Ne-ai cunoscut și ne-ai iubit!
Prin viața Ta, Tu ne-ai deschis cărare,
Atunci când Te-ai jertfit pe Golgota;
Să-naintăm. - Prin Tine-avem intrare
În sfântă-mpărăția Ta!...

[v2]
Azi ne păstrezi prin dulcea Ta iubire,
Încrezători în tot ce Tu ne-ai spus,
Și-nveșmântați în sfânta mântuire,
Ne închinăm smeriți, Isus!
Și așteptăm cu dor făgăduința,
În Tine-ascunși noi vrem pe veci a sta,
Rugându-ne cu-ntreagă-ne ființa,
O, vie-mpărăția Ta!

[v3]
Prin luptele din vremea de pe urmă,
Biruitori să ne conduci mereu,
Și contopiți deplin în Mica Turmă,
Păstor Tu să ne fii în greu!
Iar steag ne fie-n orice timp Cuvântul,
Pe care să ne-ajuți a-L asculta,
Și ne rugăm azi, străbătând pământul
O, vie-mpărăția Ta!

[v4]
Ce străluciri, ce rânduiri mărețe,
Cuprinde-mpărăția Ta de har,
Căci strălucirea sfintei Tale Fețe
E cel mai sfânt și mare dar!
O, slavă veșnică iubirii Tale,
Cântăm acum și-n veci noi vom cânta,
Pășim și ne rugăm smeriți pe cale,
O, vie-mpărăția Ta!