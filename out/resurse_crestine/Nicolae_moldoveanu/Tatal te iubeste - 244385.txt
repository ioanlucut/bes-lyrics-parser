[title]
Tatal te iubeste {author: {Nicolae Moldoveanu}, {rcId: {244385}}

[sequence]
v1,v2,v3

[v1]
Tatăl te iubește dulce de nespus,
Iată pentru Tine dete pe Isus.
Vino cu grăbire, tu care-ai greșit,
La El afli milă, vei fi mântuit.
Îndrăznește, vino, cel care-ai căzut,
Tatăl te primește, fiule pierdut;
Tatăl te iubește, mult te-a așteptat,
A trimis pe Fiul, și Te-a căutat.

[v2]
Tatăl te cunoaște, știe c-ai greșit,
Dar îți dă iertare, o, fiu rătăcit.
Ți-a trimis scrisoare, numai ca să vii,
Vino azi acasă, din cărări pustii.
Totul pentru tine Tatăl a făcut,
Vino, ia iertarea, fiule pierdut.
Să primești Cuvântul, pentru tine scris,
Și să intri-n raiul ce ți s-a deschis.

[v3]
Să primești pe Fiul care S-a jertfit,
EI doar pentru tine crucea-a suferit.
Tu ascultă, vino, azi când ești chemat,
Tatăl Sfânt îți iartă negrul tău păcat.
Vino cu grăbire, vino, n-aștepta,
Să primești tot harul de pe Golgota.
Soarele Nădejdii azi ți-a răsărit,
Fiu pierdut, o, vino, să fii mântuit.