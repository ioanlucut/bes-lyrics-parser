[title]
Toate-ai sa le pierzi {composer: {Nicolae Moldoveanu}, {rcId: {154803}}

[sequence]
v1,v2,v2

[v1]
Toate-ai să le pierzi în viață,
Una astăzi, alta mâine,
Lângă tine pe vecie,
Numai dragostea rămâne.
Ea rămâne, ea rămâne.
Orice preț frumos pe lume,
Clipa-l crește, clipa-l duce,
Veșnic este numai prețul
Mântuirii de pe Cruce!

[v2]
Toate-s schimbătoare-n lume,
Orice neam și orice limbă,
Vremea schimbă totul - numai
Adevărul nu se schimbă.
Nu se schimbă, nu se schimbă.
Orice om e nestatornic,
Azi e-n slavă, mâine-n tină,
Neschimbat rămâne numai
Cel ce umblă în lumină!
Toate-mbătrânesc cu anii,
Toate se-ofilesc și-nceată,
Numai binecuvântarea
Ascultării, niciodată!
Niciodată, niciodată.
Toată slava lumii piere
Mai degrabă de cum vine,
Veșnică e numai slava
Celui care face bine!