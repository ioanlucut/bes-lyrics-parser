[title]
Eu te pastrez {composer: {Nicolae Moldoveanu}, {rcId: {247818}}

[sequence]
v1,v2,v3,v4

[v1]
Eu Te păstrez și astăzi în locul cel mai drag,
Ascuns în taina sfântă din chivotu-amintirii...
/: Și cea mai dulce clipă, e atunci când mă retrag
Cu Tine-n părtășia și liniștea iubirii. :/

[v2]
Tot ce mi-ai dat pe drumuri, am strâns și am păstrat,
Anaforă sfințită din masa-mbelșugată...
/: Ea-i hrana mea de astăzi, pe unde-s înnoptat,
În loc pustiu, pe drumul spre casa-ndepărtată. :/

[v3]
Când inima sfârșită abia mai poate-n drum,
Din pâinea amintirii cu foame ospătează...
/: Și prinde iar putere prin arșiță și scrum,
Să crească și să lupte, mai caldă și mai trează. :/

[v4]
Rămâi mereu, Isuse, în locul cel mai drag,
Eternă Taină sfântă în chivotu-amintirii,
/: Căci veșnicia-i clipă atunci când mă retrag,
Cu Tine-n părtășia și-n liniștea iubirii. :/