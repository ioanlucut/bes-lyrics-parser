[title]
O poate maine vom pleca {composer: {Nicolae Moldoveanu}, {rcId: {244061}}

[sequence]
v1,v2,v3

[v1]
O, poate mâine vom pleca
Spre-acele zări senine.
Și ce-am putut aici lucra?
Ce dragoste? Cât bine?
În urma vieții lui Isus
Stă turmă lângă turmă!
Dar noi cu ce vom merge sus?
/: Și ce lăsăm îm urmă? :/

[v2]
Isus ne-a dat un Ghețimani!
O Golgotă! Un nume,
Ce timp de două mii de ani
A-mbogățit o lume!
Cuvântul care ni I-a spus
Și azi în inimă scurmă!
Dar noi cu ce vom merge sus?
/: Și ce lăsăm în urmă? :/

[v3]
Cu fiecare strop de plâns,
Cu fiecare rană,
Isus comori de har a strâns
Și veșnicii de hrană!
O primăvară ne-a adus
Ce-n veci nu se mai curmă!
Dar noi cu ce vom merge sus?
/: Și ce lăsăm în urmă? :/