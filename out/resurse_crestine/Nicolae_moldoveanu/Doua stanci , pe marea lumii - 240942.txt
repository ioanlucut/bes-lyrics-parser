[title]
Doua stanci pe marea lumii {author: {Nicolae Moldoveanu}, {rcId: {240942}}

[sequence]
v1,c,v2,c2,v3,c3,v4,c4,v5,c5,v6,c5

[v1]
Două stânci, pe marea lumii,
Tot mai greu mă amenintă,
Vor corabia vieții
S-o scufunde-n neființă.

[c]
Cu mii colțuri - vârf de suliți -
Ascuțite stau la pândă,
S-o străpungă-n locu-n care
E mai slabă și plăpândă!

[v2]
Și cu grab-apoi s-o-nece-n
Valuri negre, otrăvite,
Să nu mai ajungă-n portul
Harurilor strălucite..

[c2]
Una-i stânca necredinței,
Cu înfätișare hâdă,
Pare moartea-ntruchipată,
Ce de oameni stă să râdă.

[v3]
Din durerea lor își face
Pricină de bucurie,
Și din morți și-adună zilnic
Hrana ei de temelie!..

[c3]
Alta e credința falsă
- Stâncă mai ucigătoare -
Ce pe chipu-i de-ntuneric
Poartă haină lucitoare.

[v4]
Pare înger de lumină,
Cu privirea ei te fură,
Să te tragă-n ghiara morți,
Căci e diavolul-n făptură.

[c4]
Câte suflete curate
Au fost înecate-n valuri,
Căci înselătoarea-i formă,
Pare salvatoare maluri!...

[v5]
Dă corăbiei vieții,
Doamne, cârma luminată,
A credintei ce lucrează
În iubirea-nfläcărată!

[c5]
Duhul Sfânt mi-o cârmuiască
Prin furtuni, pe mări adânce,
Să nu mi-o scufunde-n valuri
Lucifericele stânce!

[v6]
Și s-ajungă-n portul păci,
Din slăvita-mpărăjie,
Unde nu-s dureri, nici lupte,
Ci odihnă pe vecie.