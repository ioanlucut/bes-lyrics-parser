[title]
Iesi din sodoma {composer: {Nicolae Moldoveanu}, {rcId: {250793}}

[sequence]
v1,v2,v3

[v1]
Ieși din Sodomă, fugi spre munți
și lasă-a scârbei turmă
oricâte-ar trebui să-nfrunți
să nu-ți privești în urmă.
Ieși din cetate, sui voios
pe-a Golgotei cărare,
a suferi lângă Hristos
e harul cel mai mare.

[v2]
Ieși din grămadă, mergi curat
pe urmele sfințite,
fă tot ce-i drept și-adevărat
oricum ți-ar fi plătite.
Ieși din mulțimea ce stă jos
și seamănă într-una
să nu stai până când Hristos
nu-ți va găti cununa.

[v3]
Ieși din tăcere, ieși din laț,
din tot ce nu te lasă
după Hristos și după frați
ieși pân-ajungi Acasă.
Ieși tu, că dacă mergi voios
curat pe-a slavei cale,
ieși-vor și-alții ne-ndoios
cinstind urmele tale.