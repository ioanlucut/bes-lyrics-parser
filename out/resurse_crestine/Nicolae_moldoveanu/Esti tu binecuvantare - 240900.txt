[title]
Esti tu binecuvantare {author: {Nicolae Moldoveanu}, {rcId: {240900}}

[sequence]
v1,c,v2,c,v3,c,v4,c,v5,c,v6,c,v7,c,v8,c

[v1]
Ești tu binecuvântare,
Pentru cei din jurul tău?
Viața ta arată pururi
Pe Isus și Cerul Său?

[c]
Să fiu binecuvântare,
Pentru cei din jurul meu,
E dorința arzătoare,
Ce mă mistuie mereu.
Binecuvintează, Doamne,
Totdeauna viața mea,
Ca toți cei din jur să fie,
Binecuvântați prin ea!

[v2]
Ești tu cale pentru-aceia
Care astăzi rătăcesc,
Și-n adâncul fărdelegii
Viața-ntreagă și-o trăiesc?

[v3]
Ești tu ochiul curăției
Pentru orbii în păcat!
Pot ei ca să afle-n tine
Adevărul minunat?

[v4]
E ființa ta lumină?
Poți să fii tu ajutor,
Celor ce nu-L au în viață
Pe Isus Mântuitor?

[v5]
De nu ești predat în totul
Domnului, trăind frumos,
Nu poți fi nici ochi, nici cale,
Pentru cei fără Hristos!

[v6]
Dacă-n viața ta păcatul
Mai trăiește-n loc ascuns,
Tu ești piatra poticnirii,
Pentru toți, de nepătruns.

[v7]
Poți să ai înțelepciune,
Poți să știi vorbi frumos,
De n-ai haina neprihanei,
Nu-i poți duce Ia Hristos!

[v8]
Numai când tu ai în viață
Ca stăpân pe Domnul Sfânt
Poți fi binecuvântare,
Tuturora pe pământ!