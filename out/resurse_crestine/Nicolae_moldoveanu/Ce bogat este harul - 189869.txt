[title]
Ce bogat este harul {author: {Nicolae Moldoveanu}, {rcId: {189869}}

[sequence]
v1,v2,v3,v4,v5

[v1]
Ce bogat, ce bogat este harul,
Nu-i cuvânt să-l cuprindă deplin,
/: Căci din vecii trecuți varsă darul,
Peste vecii frumoși care vin. :/

[v2]
Ce frumos, ce frumos este harul,
Mai frumos ca deplinul frumos,
/: Cu iubire-și aprinde altarul,
În iubire-l vedem luminos! :/

[v3]
Ce măreț, ce măreț este harul,
În Hristos când smerit S-a-ntrupat,
/: Când senin a urcat El Calvarul
Și cu Tatăl din Cer ne-a-mpăcat! :/

[v4]
Cât de larg, cât de larg este harul,
Căci în el pentru veci s-au cuprins,
/: Și dreptatea preasfântă și jarul
Arzător al iubirii - nestins! :/

[v5]
Ce deplin, ce deplin este harul,
E deplin Dumnezeu Preamărit,
/: Să-i primim prin credință azi darul
Mântuirii ce el ne-a gătit! :/