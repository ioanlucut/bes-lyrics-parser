[title]
Atunci cand te-am aflat pe tine {composer: {Nicolae Moldoveanu}, {rcId: {243945}}

[sequence]
v1,v2,v3,v4,v5,v6,v7

[v1]
Atunci când Te-am aflat pe Tine
De toate eu m-am lepădat,
/: Eram în sfânta-mi sărăcie,
Dumnezeiește de bogat! :/

[v2]
Atunci când Te-am aflat pe Tine,
Tot sufletul mi-era vrăjit
/: Plângeam ca-n cea mai grea durere,
Atât eram de fericit! :/

[v3]
Atunci când Te-am aflat pe Tine
Așa o zi de rând era,
/: Dar n-am pe lume sărbătoare,
Mai fericită decât ea. :/

[v4]
Atunci când Te-am aflat pe Tine,
Eram atât de vinovat,
/: Dar ca pe cel mai fără vină,
Așa cu drag m-ai sărutat! :/

[v5]
Atunci când Te-am aflat pe Tine
Nici nu simțeam că merg pe jos
/: Părea că zbor prin întuneric,
Atât era de luminos! :/

[v6]
Atunci când Te-am aflat pe Tine,
Al primăverii vis era,
/: Dar ca-ntr-un mijloc greu de iarnă,
Atât belșug de flori ningea! :/

[v7]
Atunci când Te-am aflat pe Tine,
Eu m-am simțit că sunt bogat,
/: Dar nici atunci, nici azi Isuse,
Nu știu cât sunt cu-adevărat! :/