[title]
Lumina insotirii tale {author: {Nicolae Moldoveanu}, {rcId: {244188}}

[sequence]
v1,v2,v3

[v1]
Lumina însoțirii Tale,
Cu harul ei nespus,
Să ne cuprind-a noastră cale,
Mântuitor Isus!
Ca fericiți și ușurați,
De Duhul Tău înflăcărați,
Să mergem drept pe drumul sfânt
Și tari în legământ.

[v2]
S-ajungem ținta mult dorită,
Ce ne-a-nălțat-o Sus,
Iubirea Ta înveșnicită,
Mântuitor Isus!
Mulțime de răscumpărați
În haine albe-nveșmântați,
În slava Ta învăluiți,
Ne-așteaptă fericiți.

[v3]
Îți mulțumim de sărbătoarea
Cea fără de apus,
La care ne-ai făcut chemarea
Mântuitor Isus!
O veșnicie vom cânta
Puterea și iubirea Ta,
Cât n-am crezut, ne-ai dăruit,
O, fii slăvit, slăvit!