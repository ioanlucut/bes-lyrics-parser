[title]
Cu incredere deplina {composer: {Nicolae Moldoveanu}, {rcId: {240918}}

[sequence]
v1,v2,v3,v4,v5,v6

[v1]
Cu încredere deplină
În lucrarea harului,
Viața mea o pun senină,
Deasupra Altarului.

[v2]
Ca să ardă-n sfânta pară,
Jertfă aducându-se,
Adevărului și iară
Lui mai mult predându-se!

[v3]
Să-l înalțe cu tărie,
Fără nici o temere,
Morții din păcat să-nvie,
Lumea s-o cutremure!

[v4]
Să dărâme temelia,
Tuturor minciunilor,
Aducând Împărăția
Veșnic-a luminilor.

[v5]
Cu încredere curată
În Cuvântul Cerului,
Viața mi-o jertfesc pe toată,
Numai Adevărului.

[v6]
Să rodească El în mine,
Prin Lucrarea Harului,
Viața limpedei lumine
Deasupra Altarului!