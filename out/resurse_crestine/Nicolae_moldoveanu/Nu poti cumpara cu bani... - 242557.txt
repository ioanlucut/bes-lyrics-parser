[title]
Nu poti cumpara cu bani {author: {Nicolae Moldoveanu}, {rcId: {242557}}

[sequence]
v1,v2,v3,v4,v5

[v1]
Nu poți cumpăra cu bani,
Mântuirea minunată,
De te-ai zbate ani și ani,
Nu poți cumpăra cu bani,
Ea se dă la cei sărmani,
Prin credință, fără plată!

[v2]
Nu poți prinde-n mintea ta,
Cea-ntinată și firească,
Darul de pe Golgota,
Nu-l poți prinde-n mintea ta,
Numai Duhu-i poate da,
Starea care să-l primească!

[v3]
Nu poți cu firești puteri,
Să duci luptele divine,
Nici a Duhului poveri,
Nu poți cu firești puteri,
Să le porți smerit spre Cer
De n-ai viață nouă-n tine!

[v4]
Numai harul minunat,
Coborât întreg prin cruce
Te ridică din păcat,
Și din locu-ntunecat,
Dacă crezi cu-adevărat,
Mântuire el ți-aduce!

[v5]
Leapădă tot ce-i pământ,
Leapădă-ți vicleana fire,
Și-atunci Domnul pururi sfânt
Îți dă harul Lui ne-nfrânt,
Și lumină și avânt,
Și comori de fericire!