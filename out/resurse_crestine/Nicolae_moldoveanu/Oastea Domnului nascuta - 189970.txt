[title]
Oastea domnului nascuta {composer: {Nicolae Moldoveanu}, {rcId: {189970}}

[sequence]
v1,v2,v3,v4,v5,v6,v7

[v1]
Oastea Domnului născută
Din Golgota, prin credință,
Calea jertfei ți-e menită,
Ca s-ajungi la biruință!
Căci pe ea Stăpânul vieții,
A pășit cu ascultare,
Jertfa Lui, din brațul morții,
Ți-a adus răscumpărare!

[v2]
Oastea Domnului străină,
Pe-a pământului cărare,
Tu aici nu ai hodină,
Ci prigoană și-apăsare;
Dar spre Cerul îndurării,
Să-ți îndrepți a ta privire,
Pe cărările răbdării,
Vei ajunge la sfințire!

[v3]
Oastea Domnului chemată
Să duci vestea mântuirii,
La mulțimea-ntunecată
De pe căile pieirii.
Tu să fii lumină vie,
Cu privirea cristalină,
Viața ta de curăție,
Va da altora lumină!

[v4]
Oastea Domnului aleasă,
Ca să nalți mereu Cuvântul,
Tu așa vei fi frumoasă,
De-ți vei ține legământul!
Să nu faci altă lucrare,
Să nu porți altă vestire,
Decât Jertfa Lui cea mare,
Decât marea Lui iubire!

[v5]
Oastea Domnului iubită,
De Hristos Cerescul Mire,
Vei fi pururi fericită,
De trăiești a Lui iubire!
Căci iubirea este jarul
Ce topește munți de gheață,
Numai ea păstrează harul,
Părtășiei sfinte-n viață!

[v6]
Oastea Domnului cea vie,
Turma mică ce pășește
Pe-a pământului pustie,
Nu te teme! îndrăznește!
Domnul pururi te veghează
Și-ntărește-a ta lucrare;
De rămâi sub sfânta-l pază,
Tu vei fi biruitoare!

[v7]
Domnu-ți este Ajutorul,
Sigur și pe totdeauna
El, Isus Biruitorul,
Îți va dărui cununa.
Și pe Tronul slavei Sale,
Străluci-vei ca un soare,
Căci sfârșitul luptei tale,
E Răsplata viitoare!