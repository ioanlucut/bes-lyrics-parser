[title]
Peste-a cerului fereastra {composer: {Nicolae Moldoveanu}, {rcId: {241184}}

[sequence]
v1,v2,v3

[v1]
Peste-a cerului fereastră,
îngerașii trag perdea,
înstelată și albastră,
să se joace după ea.
Luna-i minge luminoasă
aruncată printre nori,
când o prind și când o lasă,
fericiți și zâmbitori.

[v2]
Dup-atât de multă joacă,
dimineața, obosiți,
somnu-i fură și-i apleacă
printre raze adormiți.
Maica Domnului cea bună
îi adună iubitor
și-i așază împreună
sub o plapumă de nor.

[v3]
Fericiți cei ce-n iubire
cresc pe drumul credincios,
căci nespusă bucurie
îi așteaptă, îi așteaptă la Hristos.
Și nu-i nimenea să știe
câte haruri și-n ce fel
are Domnu-n veșnicie
pentru-ai Lui copii, la El.