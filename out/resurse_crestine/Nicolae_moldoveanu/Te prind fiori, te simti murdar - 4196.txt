[title]
Te prind fiori te simti murdar {author: {Nicolae Moldoveanu}, {rcId: {4196}}

[sequence]
v1,v2,v3,v4,v5,v6

[v1]
Te prind fiori, te simți murdar,
Te-a prins păcatul la răscruce.
/: Și tu nu știi, copil fugar,
C-am fost lovit cu-atât amar
/: Și-am stat, în locul tău, pe cruce? :/

[v2]
Te uiți la cer, te simți zdrobit,
Nu-i nimenea să te-nțeleagă!
/: Și tu nu știi, n-ai auzit
Că, pentru tot ce-ai săvârșit,
/: Eu am plătit pedeapsa-ntreagă? :/

[v3]
O, cât ai vrea să fii curat
Și să începi o viață nouă!
/: Și tu nu știi, tu n-ai aflat
Că pentru ține, mi-am lăsat
/: Străpunse mâinile-amândouă? :/

[v4]
Ce fericiți sunt frații mei,
Toți cei iertați de fapte rele
/: Și tu nu știi și tu nu vrei
Să-ntinzi doar mâna și să iei
/: Ofrandă îndurării mele! :/

[v5]
Ți-a spus un duh neînțelept
Că nu mai poți găsi iubire...
/: Și tu nu știi că tot ce-aștept
E doar să vii, să-mi cazi la piept
/: Cu un cuvânt de mulțumire? :/

[v6]
O, vino dar, te chem să vii,
Să-ți iei din mâna Mea cununa!
/: Și-atunci vei știi ce azi nu știi:
C-ai fost al Meu din veșnicii,
/: Și ești al Meu pe totdeauna! :/