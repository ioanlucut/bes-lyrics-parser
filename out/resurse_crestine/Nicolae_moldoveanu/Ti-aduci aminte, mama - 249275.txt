[title]
Ti-aduci aminte mama {composer: {Nicolae Moldoveanu}, {rcId: {249275}}

[sequence]
v1,v2,v3,v4,v5

[v1]
Ți-aduci aminte, mamă,
de vremea fericită,
când mă țineai pe brațe
și păru-mi sărutai?
Când nu aveam în lume
ființă mai iubită,
nici ochi mai plini de farmec,
și nici mai dulce grai...
/: Ți-aduci aminte, mamă, :/
când păru-mi sărutai?

[v2]
Ți-aduci aminte, mamă,
cum te țineam cuprinsă
să spui cu mine seara
duioase rugăciuni?
Și cum în nopți de veghe,
sub candela aprinsă,
Iăsai să-ți cadă lacrimi
pe-o carte din străbuni?
/: Ti-aduci aminte, mamă, :/
ce sfinte rugăciuni?

[v3]
De-atunci trecură anii
ca frunza scuturată
și-au troienit să-mi stingă
credința de copil.
Dar într-o zi de taină
scânteia de-altădată,
s-a prefăcut în soare
și-n albe flori de-april...
/: Urcând pe-o nouă treaptă :/
credința de copil.

[v4]
Dar ochii tăi par astăzi
acoperiți de ceață
și mă privesc cu teamă
ca niște ochi străini.
Și caut ochii mamei
să-i văd din nou în față:
cum mă priveau odată
de duioșie plini.
/: Dar ochii tăi par astăzi :/
ca niște ochi străini.

[v5]
O, vino iarăși, mamă
de brațul meu cuprinsă,
să-ngenunchem alături
ca-n vremea ce s-a dus
și vom simți în suflet
o candelă aprinsă
ce ne va duce-odată
în țara lui Isus!
/: O, vino astăzi, mamă, :/
cu mine la Isus!