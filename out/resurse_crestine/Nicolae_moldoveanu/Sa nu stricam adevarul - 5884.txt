[title]
Sa nu stricam adevarul {composer: {Nicolae Moldoveanu}, {rcId: {5884}}

[sequence]
v1,c,v2,c2,v3,c3,v4,c4

[v1]
Să nu stricăm adevărul
Prea Sfintelor Scripturi!
Să nu stricăm adevărul,
Cu alte-nvățături!

[c]
Căci cine strică un cuvânt
Din Sfânta Carte dată,
Cădea-va-n mâna Celui Sfânt,
La dreapta judecată...

[v2]
Să nu-ncurcăm adevărul
Cereștilor puteri!
Să nu-ncurcam adevărul,
Cu omenești păreri!

[c2]
Căci cine-ncurcă drumul viu
Și calea cea curată,
Pieri-va-n veșnicul pustiu
La dreapta judecată.

[v3]
Să nu-ntinăm adevărul
Cel sfânt și minunat!
Să nu-ntinăm adevărul,
Prin pofte și păcat!

[c3]
Căci cine-Ți va sluji, Isus,
Cu inima-ntinată,
Cădea-va, pentru veci, răpus
La dreapta judecată.

[v4]
Să înălțăm adevărul,
Mai sus și mai frumos!
Să înălțăm adevărul!
El e întreg, Hristos!

[c4]
Căci cine nalță-n viața sa,
Ființa minunată,
Și Domnul-I va nălța așa,
La dreapta judecată!!