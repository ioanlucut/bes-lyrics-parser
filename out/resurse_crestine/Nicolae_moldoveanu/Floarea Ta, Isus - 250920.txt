[title]
Floarea ta isus {composer: {Nicolae Moldoveanu}, {rcId: {250920}}

[sequence]
v1,v2,v3,v4,v5

[v1]
Floarea Ta, Isus iubit,
sfântă-n inimi ne-a-nflorit,
/: din sămânța cea de jar
pusă pe-al Golgotei-altar. :/

[v2]
Floarea vieții celei noi
Tu ai răsădit-o-n noi,
/: ca s-aducă rod frumos,
chipul Tău, Isus Hristos. :/

[v3]
Floarea stărilor cerești
Tu din viața Ta ne-o crești,
/: ca plăcut să-nmiresmăm
orice drum care-l călcăm. :/

[v4]
Floarea dragostei de sus
Tu în inimi ne-ai adus,
/: și-n petalele-i de foc
să Te vezi în orice loc. :/

[v5]
O, Isuse, Dumnezeu,
fă-ne proaspătă mereu,
/: floarea Ta în noi deplin,
până-n veci de veci, amin. :/