[title]
Larma mare {composer: {Nicolae Moldoveanu}, {rcId: {232471}}

[sequence]
v1,v2,v3,v4,v5

[v1]
Larmă mare e pe stradă de copii ștrengari.
Și tot crește-a lor grămadă ce se-nghesuie să vadă
ursul mare fără coadă, dus de corturari, dus de corturari.

[v2]
Joacă bine, moș Martine - zise cel bătrân -
că-ți dau pâine și smochine, și ți-o fi mereu mai bine
Joacă bine, moș Martine, că eu ți-s stăpân!

[v3]
După tobă, ursul joacă, sare peste șanț,
N-are-acuma ce să facă, doar s-asculte și să tacă,
și stăpânului să-i placă, că e prins în lanț.

[v4]
Tot la fel, Satana are, lanț întunecos
de plăceri ispititoare ce-l aruncă, să-nfășoare,
suflete nevegheatoare, să le ducă jos.

[v5]
Să veghem, copii, prin lume, să fugim de rău!
Domnul ne arată cum e calea Lui cu dulce nume,
și pe ea vrea să ne-ndrume pănă-n cerul Său!