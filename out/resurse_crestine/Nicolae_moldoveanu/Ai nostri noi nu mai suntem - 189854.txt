[title]
Ai nostri noi nu mai suntem {author: {Nicolae Moldoveanu}, {rcId: {189854}}

[sequence]
v1,c,v2,c,v3,c,v4,c

[v1]
Ai noștri noi nu mai suntem,
Ci-ai Tăi, Isuse, pe vecii,
Că-n Tine Ceru-ntreg avem,
Cu haruri mii și mii de mii.

[c]
Nimic, nimic n-avem pe lume,
Nici noi ai noștri nu suntem,
Ne-ncredem în preasfântu-Ți Nume,
Ca-n veci, Isuse, să Te-avem!

[v2]
O inimă și-un cuget vrei
Să fim deplin cei mântuiți,
Căci dragostea-n frumsețea ei,
E numai când suntem uniți!

[v3]
Cu-n preț ales ne-ai cumpărat,
Ca robi nicicând să nu mai fim,
De duhul lumii și păcat,
Noi liberi, liberi să trăim!

[v4]
Când nu-i robit al nostru dor,
Când cerul vieții e senin,
Când numai Tu ne ești Păstor,
Atunci suntem uniți deplin!