[title]
Ca stanca-n furtuni neclintita {composer: {Nicolae Moldoveanu}, {rcId: {249987}}

[sequence]
v1,v2,v3

[v1]
Ca stânca-n furtuni neclintită,
să-ți fie credința și viața,
/: și pacea de sus, fericită,
să-ți umple și duhul și fața! :/
Cuvântul să-ți fie lumină
și-ndemn ne-nfricat pe cărare,
cu mintea de-a pururi senină
să faci pentru Domnul lucrare.

[v2]
Spre lumea ce fierbe ca mustul
privirea nicicând să se-ndrepte,
/: să nu-ți strice ochii și gustul
de căile sfinte și drepte. :/
Să zbori peste neguri, ’nainte,
sfârșitul nu este departe,
de harul nădejdilor sfinte,
avea-vei curând și tu parte.

[v3]
Și-atunci vei primi moștenirea
cu sfinții-n lumină cerască,
/: trăind pe deplin fericirea
ce-n veci nu-ncetează să crească :/
Comoara preasfântă primită
păstreaz-o întruna curată,
s-o poți așeza, neștirbită,
În mâna Slăvitului Tată!