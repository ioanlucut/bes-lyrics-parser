[title]
Nu uita c-ai fost smuls din pierzare {author: {Nicolae Moldoveanu}, {rcId: {4023}}

[sequence]
v1,v2,v3,v4,v5

[v1]
Nu uita c-ai fost smuls din pierzare
De Isus când viața și-a dat;
/: Nu uita ce-a costat, ce Preț Mare:
Mântuirea din negrul-ți păcat! :/

[v2]
Nu uita că tu porți sfântul nume
Al Vieții și-al Harului Sfânt,
/: Rânduit ești să fii pentru lume
Mărturie prin trai și cuvânt! :/

[v3]
Nu uita, nu uita niciodată
Că tu ești pe pământ un străin,
/: Nu uita că viața ți-e dată
Ca să-nalți Adevărul Divin! :/

[v4]
Nu uita de chemarea cerească
Și de-alegerea ta pentru Har;
/: Prin veghere s-o faci să lucească
Dovedind că nu lupți în zadar! :/

[v5]
Să-ți aduci totdeauna aminte
De Isus și Cuvântu-I nespus;
/: Propășire și viață fierbinte
Vei avea când nu uiți ce ți-a spus! :/