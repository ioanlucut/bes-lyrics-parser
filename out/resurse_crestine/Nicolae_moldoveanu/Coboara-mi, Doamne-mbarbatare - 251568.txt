[title]
Coboara-mi doamne-mbarbatare {composer: {Nicolae Moldoveanu}, {rcId: {251568}}

[sequence]
v1,c,v2,c,v3,c,v4,c,v5,c

[v1]
Coboară-mi, Doamne-mbărbătare
în golul inimii trudite,
când pașii-mi tremură prea tare
și mâinile mi-s prea slăbite.

[c]
Când inima-mi se teme
și urcă tremurând,
Refă Isuse-n orice vreme
Coboară-n mine blând.

[v2]
Coboară-mi dulcea-Ți mângâiere,
În trupul meu zdrobit de cruce,
când o să guste numai fiere
pentru iubirea ce-Ți aduce.

[v3]
Coboară-mi sfânta-nfiorare,
în laudele-nlăcrimate,
mai mult atunci, când mai amare,
mi-s răsplătirile-adunate.

[v4]
Coboară-mi calda mulțumire,
în cea din urmă rugăciune,
când împlinita mea slujire,
Isus, în mâna Ta-mi voi pune.

[v5]
Coboară-mi ne-ncetat și-n mine
și-n jurul meu, a Ta putere,
din orice pătimiri, prin Tine,
să mă înalț c-o înviere.