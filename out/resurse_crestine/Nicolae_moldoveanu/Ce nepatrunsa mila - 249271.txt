[title]
Ce nepatrunsa mila {composer: {Nicolae Moldoveanu}, {rcId: {249271}}

[sequence]
v1,v2,v3

[v1]
Ce nepătrunsă milă
e-aceea care-mparte
iertare pentru silă
și viață pentru moarte!
Ce mistică iubire
e-aceea ce dorește
fiorul din privire
din plinul ei ni-l crește!

[v2]
Ce taină din vecie
e-aceea ce ne cere
sărmana sărăcie
pe-o veșnică avere!
Ce har fără sfârșire
e-acel ce ne cerșește
fărâma de iubire
ce el ne-o dăruiește!

[v3]
/: O, nepătrunsă-i vrerea
și-a Tale gânduri toate,
nici graiul nici tăcere
a spune nu le poate! :/