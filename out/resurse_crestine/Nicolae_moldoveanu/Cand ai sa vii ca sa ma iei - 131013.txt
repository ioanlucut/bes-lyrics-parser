[title]
Cand ai sa vii ca sa ma iei {composer: {Nicolae Moldoveanu}, {rcId: {131013}}

[sequence]
v1,v2,v3

[v1]
Când ai să vii ca să mă iei
Te voi primi în casa plină,
Și-Ți voi aduce-n ochii mei
Cea mai netulbure lumină.
Cu cel mai limpede izvor
A lacrimei spăla-Ți-voi mâna,
Când mă vei dezlega de dor
Și-mi vei despovara țărâna.

[v2]
Cu cele mai cerești cântări
Îți voi împodobi privirea,
Și-n toate-a inimii cărări
Va străluci arzând iubirea.
Cel mai de preț mărgăritar
Păstrat cu greu atâta cale
Am să-l așez ca pe-un altar
În pacea albă-a mâinii Tale.

[v3]
/: Dar când plecând mă vei lua
Isuse, lasă-mi după mine
La toți câți vin în urma mea
O cale alba către Tine. :/