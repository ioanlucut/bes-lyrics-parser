[title]
Spre cel ce este {composer: {Nicolae Moldoveanu}, {rcId: {251841}}

[sequence]
v1,c,v2,c,v3,c,v4,c

[v1]
Spre Cel ce este din vecii
din Sine - făr-asemănare,
spre Dumnezeul celor vii
’nalțăm cântări și închinare.

[c]
Spre Dumnezeu, spre Dumnezeu
nălțăm cântările mereu,
Să-L lăudăm, să-L lăudăm,
c-un duh smerit să-L lăudăm.

[v2]
Spre Cel ce-I Adevăr și Har
și-nțelepciune și Iubire,
spre Dumnezeul Sfânt noi iar
nălțăm cântări de preamărire.

[v3]
Spre Cel ce ne-a răscumpărat
C-o jertfă-atât de necuprinsă,
spre Dumnezeul minunat
nălțăm cântări de slavă-aprinsă.

[v4]
Spre Cel ce ne-a orânduit
o-mpărăție de lumină,
spre Dumnezeul Preamărit
nălțăm cântări vecia plină.