[title]
Frumos e liliacul {composer: {Nicolae Moldoveanu}, {rcId: {236290}}

[sequence]
v1,v2,v3

[v1]
Frumos e liliacul, frumoasă-i orice floare,
și iarba e frumoasă când firu-și-nalță-n soare!
Dar mai frumos e-Acela ce le-a făcut pe toate,
El este Dumnezeul ce totul, totul poate!

[v2]
Să-I dăm, copii, cu toții supunere deplină,
ca să ne fie viața frumoasă și senină!
El, Tatăl nostru veșnic, mereu ne-mprospătează
cu har și cu putere și cu credință trează!

[v3]
În sfântă bucurie și-adâncă mulțumire,
să-I înălțăm cântare de slavă și iubire!
Căci vrednic, vrednic este, El, Dumnezeu și Tată,
de laudă și cinste Vecia minunată.