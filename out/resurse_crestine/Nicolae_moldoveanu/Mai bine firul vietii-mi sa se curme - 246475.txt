[title]
Mai bine firul vietii-mi sa se curme {composer: {Nicolae Moldoveanu}, {rcId: {246475}}

[sequence]
v1,c,v2,c,v3,c,v4,c

[v1]
Mai bine firul vieții-mi să se curme,
Isus de mii de ori mai bine,
Săgeata suferinței să mă scurme,
Decât să mă despart de Tine!

[c]
Nu pot, nu pot trăda cu josnicie
A adevărului lucrare.
La dreapta judecată ce-o să vie,
Cum voi rămâne în picioare?

[v2]
Oricât de aurit și plin să pară
Ispititorul blid de linte,
Rămân cu-a sărăciei grea povară,
Dar merg pe calea Ta, ’nainte!

[v3]
Isuse, nu pot să renunț Ia Tine.
Prin toate câte-ar fi să vină.
Din ce e-al Tău, nu pot s-arunc din mine,
Nu pot! de m-ar târî prin tină.

[v4]
Căci fără Tine, scurta mea trăire,
Ar fi al Gheenei fum și ceață,
Și n-aș mai ști în veci de fericire,
De mi-ai lipsi Tu din viață!