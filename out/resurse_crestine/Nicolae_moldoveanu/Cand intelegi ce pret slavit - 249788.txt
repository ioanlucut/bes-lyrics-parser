[title]
Cand intelegi ce pret slavit {composer: {Nicolae Moldoveanu}, {rcId: {249788}}

[sequence]
v1,v2,v3,v4

[v1]
Când înțelegi ce preț slăvit
au clipele curate,
ce bucuros și ce grăbit,
le răsplătești pe toate!
Pentr-un cuvânt de lacrimi plin
dai tot ce ți se cere,
dai săptămâni de ani de chin,
pe-o clipă de-nviere.

[v2]
Dai drumuri îndelungi de plâns,
pe-un pas către-mpăcare,
dai foc de zeci de ani nestins,
pe-un strop de-mbrățișare.
Dai pentru-o lacrimă arzând,
când ea-i adevărată,
tot cât ai pătimit urcând,
spre zarea ei curată.

[v3]
Când gustă inima ceva
din dulcea sărbătoare,
pământu-i pare tot așa,
cât cerul plin de soare.
Când ce-ai căutat și ce-ai găsit,
e-un strop de împlinire,
tot ce-ai vrea dat și-ai vrea-mplinit
e-n veci numai iubire.

[v4]
Oricât a fost viața grea
zdrobită și-ntristată,
când vine-o clipă ce-o dorea,
învie dintr-o dată.
Pe harul îndelung dorit,
dai tot răscumpărare,
nu-i sufletul mai strălucit,
ca-n starea când îl are!