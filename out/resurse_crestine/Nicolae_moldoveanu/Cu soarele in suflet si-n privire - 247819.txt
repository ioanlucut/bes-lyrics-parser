[title]
Cu soarele in suflet si-n privire {composer: {Nicolae Moldoveanu}, {rcId: {247819}}

[sequence]
v1,v2,v3,v4

[v1]
Cu soarele în suflet și-n privire,
Să faci lucrarea sfânt-a-nțelepciunii,
/: Și pânza nopții de nelegiuire
S-o tai deplin cu sabia luminii. :/

[v2]
Căci numai cel ce răspândește soare,
Prin toată vorba sa, prin orice faptă,
/: Lui Dumnezeu I-aduce închinare,
Și pentru oameni taie cale dreaptă. :/

[v3]
El poate ca să guste fericirea
Dumnezeieștilor făgăduințe,
/: Și numa-n el își află loc iubirea
Și harul sfânt al sfintelor ființe. :/

[v4]
Cu soarele în suflet și pe față.
Să ’nalți stindardu-mpărăției sfinte.
/: Și din Cuvântul veșnic tu învață
Lumina voii Sfântului Părinte. :/