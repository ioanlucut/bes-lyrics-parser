[title]
Cel care-a platit vietii {composer: {Nicolae Moldoveanu}, {rcId: {248678}}

[sequence]
v1,v2,v3

[v1]
Cel care-a plătit vieții
prețul cel mai scump și greu
va culege cel mai dulce
adevăr din Dumnezeu.
Cel care-a răbdat a vieții
nedreptate mai tăcut,
moșteni-va-n veșnicie
cel mai minunat avut.

[v2]
Cel ce și-a-mplinit a vieții
datorie mai cinstit,
va purta pe frunte veșnic
nimbul cel mai strălucit.
Cel care-a iertat a vieții
josnicie mai deplin,
se va bucura de cerul
cel mai ’nalt și mai senin.

[v3]
Cel care-a-ndurat a vieții
răstignire mai smerit,
va-nvia purtând în slavă
chipul cel mai fericit.
Cel care-a cântat a vieții
bucurie mai frumos,
va rămâne-n veșnicie
cel mai una cu Hristos.