[title]
Pentru credinta {composer: {Nicolae Moldoveanu}, {rcId: {250100}}

[sequence]
v1,v2,v3,v4

[v1]
Pentru credință, nu-i cuvântul ”poate”,
ci ”știu” - căci ea e-n Dumnezeu Cel Sfânt
/: Cel Drept și-Atotputernic peste toate
El poate tot în cer și pe pământ. :/

[v2]
Pentru credință, spațiu nu mai este
și nici al timpului puternic zid,
/: ci ea-i pe-a veșniciei sfinte creste
și orizonturi noi i se deschid. :/

[v3]
Pentru credință nu e despărțire
în toți ai săi copii născuți de Sus,
/: căci ea-i un trup cu veșnica iubire
și-n taina unității i-a adus. :/

[v4]
Să ne păstrăm în unica credință,
în ea suntem în adevăr și-n har,
/: prin ea pășim cu sfântă biruință :/
spre-al cerurilor nesfârșit hotar. :/