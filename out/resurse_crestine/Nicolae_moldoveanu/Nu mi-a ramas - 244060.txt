[title]
Nu mi-a ramas {author: {Nicolae Moldoveanu}, {rcId: {244060}}

[sequence]
v1,v2,v3

[v1]
Nu mi-a rămas din toate
Iubirile ce-aveam,
Decât Tu, Doamne, singur
Mai drag ca tot ce am.
Nu mi-a rămas comoară
Din tot ce-am prețuit,
Decât lsuse, una:
Cuvântul Tău iubit.

[v2]
Nu mi-a rămas din gânduri
Și doruri de demult,
Decât Isuse, unul:
Statornic să Te-ascult.
Nu mi-au rămas din lacrimi
Din câte Ie-am vărsat,
Decât, Isuse, acelea
Ce Ție Ți le-am dat.

[v3]
De câtă dărnicie
Am împărțit mereu,
Mi-a mai rămas ce nimeni
Nu știe c-am dat eu.
Și din cântări, din toate
Nu am decât pe-acea,
Ce n-o să știe nimeni
Cântând-o că-i a mea.