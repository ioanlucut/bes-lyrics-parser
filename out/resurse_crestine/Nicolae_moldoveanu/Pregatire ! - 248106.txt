[title]
Pregatire {composer: {Nicolae Moldoveanu}, {rcId: {248106}}

[sequence]
v1,c,v2,c,v3,c,v4,c,v5,c,v6,c,v7,c

[v1]
O necurmată pregătire
Să-ți fie zilele trăite,
Să nu te prindă fără știre
Solia morții ne-mblânzite.

[c]
Să-ți pregătești,
Să-ți pregătești,
Viața pentru cer, mereu,
Ca să-ntâlnești,
Ca să-ntâlnești,
Pe Fericitul Dumnezeu!

[v2]
Să-ți fie pregătită-ntruna
Cămara inimii curate
Ca-n ea să poată sta iubirea
Și celelalte haruri toate.

[v3]
Să-ți fie pregătită gura
Să laude pe-Acela care
C-o jertfă nemaiîntâlnită
Ți-a dăruit răscumpărare.

[v4]
Să-ți fie pregătită mâna
Să poarte luptele divine,
Ca fericirea biruinței
Să te-ncunune și pe tine.

[v5]
Să-ți fie pregătită mintea,
Să prindă adevărul veșnic,
Și-n minunata lui lumină,
Să fii în Templul vieții sfeșnic.

[v6]
Să-ți fie pururi pregătite
Picioarele pe drumuri sfinte
S-alerge fără-ncetinire
Spre ținta care-ți stă ’nainte.

[v7]
Și toată viața pregătită
S-o ai și-n sfântă așteptare
Să-L întâlnești cu bucurie
Pe Dumnezeul Slavei, mare!