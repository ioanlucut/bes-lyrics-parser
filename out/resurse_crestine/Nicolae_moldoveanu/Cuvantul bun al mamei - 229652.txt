[title]
Cuvantul bun al mamei {composer: {Nicolae Moldoveanu}, {rcId: {229652}}

[sequence]
v1,v2,v3

[v1]
Cuvântul bun al mamei nu-l lepăda, copile,
cât vei mai fi pe lume, și ai urechi și zile;
ci-nseamnă-ți-le bine, să i le-asculți pe toate,
că nu-i pe lume nimeni ca ea să ți le-arate.

[v2]
Nici pilda bun-a tatei n-o lepăda în viață,
spre tot ce-i vrednicie s-o ai mereu în față,
ci calea bună-n care părinții te-ndrumează
cu inima întreagă iubește-o și-o urmează.

[v3]
Căci fericit e numai acel ce-și prețuiește
părinții și credința prin care Domnu-l crește.
Trăirea lui frumoasă va fi la orișicine
îndemn și pildă sfântă spre-adevăratul bine.