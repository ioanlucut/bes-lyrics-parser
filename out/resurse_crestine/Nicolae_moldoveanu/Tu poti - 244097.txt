[title]
Tu poti {composer: {Nicolae Moldoveanu}, {rcId: {244097}}

[sequence]
v1,v2,v3

[v1]
Tu poți doar cu-un cuvânt Isuse
S-alungi a mea furtună grea,
Dar dacă n-o alungi,
Ajută-mi să nu fiu spulberat de ea.
Tu poți c-un singur semn deschide
Mormântu-n care sunt căzut,
Dar dacă nu-l deschizi, ajută-mi
S-aștept nădăjduind tăcut.

[v2]
Tu poți c-o singură privire
Să-mi luminezi Cărarea mea,
Dar dacă n-o lumini, ajută-mi
Să merg chiar suspinând pe ea.
Tu poți aduce dintr-odată
Tot ce-așteptam cu dor nespus,
Dar dacă nu mi-aduci, ajută-mi
Să cred în Tine mai supus.

[v3]
Tu poți schimba într-o clipire
În veselie jalea grea.
Dar dacă nu mi-o schimbi, ajută-mi
Să cred că e mai bine-așa.
Tu poți c-un singur semn deschide
Mormântu-n care sunt căzut,
Dar dacă nu-l deschizi, ajută-mi
S-aștept nădăjduind tăcut.