[title]
Doamne sa nu pot vreodata {composer: {Nicolae Moldoveanu}, {rcId: {248953}}

[sequence]
v1,c,v2,c2,v3,c3

[v1]
Doamne, să nu pot vreodată
s-arunc crucea și să fug,
nici de-ar trebui viața
să-mi jertfesc, arzând pe rug.

[c]
Să nu-mi pot abate pașii,
de pe urma Ta nicicând,
nici pe-ntreaga lumii slavă,
pacea inimii să-mi vând.

[v2]
Nici să pot să-nchid vreodată
ușa mea de vreun sărac,
nici să-mi pot deschide gura,
când Tu-mi poruncești să tac.

[c2]
Să nu-mi pot schimba credința
cea dintâi pe nici un crez,
nici cuvântul primei lacrimi,
să nu pot să nu-l păstrez.

[v3]
Doamne, să nu-mi calc pe steagul
nici pe conștiința mea,
nici să-mi poată scoate geamăt
chiar durerea cea mai grea.

[c3]
Ci cu orice bir de lacrimi,
sau de sânge-adus din greu,
jertfa mea să-și ’nalțe fumul
tot mai drept spre Dumnezeu.