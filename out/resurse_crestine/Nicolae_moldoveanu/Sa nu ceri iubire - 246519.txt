[title]
Sa nu ceri iubire {composer: {Nicolae Moldoveanu}, {rcId: {246519}}

[sequence]
v1,v2,v3,v4,v5

[v1]
Să nu ceri iubire, ci s-o dai mereu,
Tuturor pe cale - ca și Dumnezeu.
/: Căci atunci te-asemeni Lui cu-adevărat,
Când ca EI, în toate, te grăbești la dat. :/

[v2]
De la alții pace să n-aștepți nicicând,
Ci la toți, curată, dă-le-o-n primul rând.
/: Căci acesta-i semnul nașterii de sus,
Când mireasma păcii-o-mprăștii ca Isus. :/

[v3]
Bine de la nimeni tu să nu pretinzi,
Dar spre orișicine darul tău să-ntinzi.
/: Căci așa, oriunde, dovedești frumos,
Că pășești pe urma Domnului Hristos. :/

[v4]
Către tine-n lume nimeni nu-i dator,
Dar tu-ai datorie-n toate tuturor.
/: Căci atunci, ca Domnul, ești izvor sfințit
Ce n-așteaptă-n veac să fie răsplătit. :/

[v5]
Cu cât dai la alții tot ce ai și ești,
Cresc în tine daruri mai dumnezeiești.
/: Căci iubirea-i focul care-aprins mereu,
Se mărește veșnic - ca și Dumnezeu. :/