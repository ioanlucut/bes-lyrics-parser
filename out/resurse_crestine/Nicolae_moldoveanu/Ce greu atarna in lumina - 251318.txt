[title]
Ce greu atarna in lumina {composer: {Nicolae Moldoveanu}, {rcId: {251318}}

[sequence]
v1,v2,v3

[v1]
Ce greu atârnă în lumină
și-un singur fir de praf căzând,
când pe-un șuvoi curat de raze
își lasă urma lunecând!...
Ce greu atârnă-n conștiința
curată-a celui credincios
și-un singur pas făcut odată,
spre-ndurerarea lui Hristos!

[v2]
Ce greu atârnă-n fața morții
și-un singur ceas cândva pierdut,
și-un singur gând avut nevrednic,
și-un singur bine nefăcut!
Ce greu atârnă-n fața vieții
și-un singur suflet mântuit
și-un singur dor după sfințire,
și-un singur cânt desăvârșit!

[v3]
O, Domnul meu, n-am rugăciune,
nici dor decât să mă păstrezi
în raza Ta, ca vieții mele
nici fir de praf să nu-i mai vezi!
Dar să-mi însuflețești iubirea,
spre-un Țel mereu tot mai sfințit,
c-atât de greu atârnă-n ceruri
un singur pas desăvârșit!