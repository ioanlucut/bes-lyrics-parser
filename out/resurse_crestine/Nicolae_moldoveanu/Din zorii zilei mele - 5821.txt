[title]
Din zorii zilei mele {composer: {Nicolae Moldoveanu}, {rcId: {5821}}

[sequence]
v1,v2,v3,v4,v5

[v1]
Din zorii zilei mele, în lanul Tău m-am dus,
Culegător de spice, așa precum mi-ai spus.
Cântau secerătorii, când îi urmam tăcut,
Sfios și singuratic și lăcrimând, ca Rut.

[v2]
Prin tot zăduful zilei, sub soarele arzând,
Cu fruntea aplecată m-am ostenit tăcând.
Dorind, când vine seara, să-Ți pot aduce-n prag,
C-o dragoste smerită toți snopii strânși cu drag.

[v3]
Stăpâne, iată seara se-ntinde peste văi,
Pe rând se-ntorc acasă toți lucrătorii Tăi.
Pe urma tuturora mă-ntorc și eu tăcut,
Sfios și singuratic și lăcrimând ca Rut.

[v4]
Mă rușinez de rodul puțin agonisit,
Dar Tu-mi cunoști arșița prin care m-am trudit.
O, iată, vine noaptea, îți cer un adăpost,
S-adorm cu-aceia care la munca Ta au fost.

[v5]
Întinde-Ți peste mine veșmântul Tău plăcut,
La sfinte
Ie-Ți picioare s-adorm și eu ca Rut.
Iar Mâine Dimineață mă scoală fericit,
Să-ntâmpin bucuria spre care-am suferit!