[title]
De nu primesti nimic strain in duhul tau {composer: {Nicolae Moldoveanu}, {rcId: {249283}}

[sequence]
v1,v2,v3

[v1]
De nu primești nimic străin,
în duhul tău și-n minte,
lumina gândului senin
îți va luci-n cuvinte.
De nu-ți pătezi cu nici un rău
a cugetului unde,
tot mai adânc năuntrul tău
sfințirea-l va pătrunde.

[v2]
De nu-ți arunci nepăsător
clipita niciodată,
cu rod etern strălucitor
duci viața ta-ncărcată.
De nu-ți lași frații-ndurerați
să plece sau s-aștepte,
mereu mai drept ai să străbați
cărările-nțelepte.

[v3]
De nu-ți Iași duhul ispitit
să cadă-n neascultare,
cu chip curat și liniștit
te-mbraci spre sărbătoare.
De nu te-abați din legământ,
ci-I ții în gând și-n faptă,
nu știe minte, nici cuvânt
ce slavă te așteaptă.