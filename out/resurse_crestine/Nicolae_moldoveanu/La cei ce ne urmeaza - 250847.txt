[title]
La cei ce ne urmeaza {composer: {Nicolae Moldoveanu}, {rcId: {250847}}

[sequence]
v1,v2,v3

[v1]
La cei ce ne urmează,
urăm un drum curat,
mai plin de rod e-ogorul
pe care l-am lăsat.
Mai din belșug lumina
urcușului spre har,
mai fericit culesul
străbunului hotar.

[v2]
Mai largă bunătatea
iubirii ce-o-mpărțesc,
mai limpede cuvântul
și mersul mai ceresc.
Mai așezat zidită
încrederea-n Hristos,
mai coaptă-nțelepciunea
și steag mai glorios.

[v3]
Ce-a fost în noi vreodată
mai sfânt și mai rodit,
de peste noi să-ntoarcă
spre dânșii înzecit.
Ca steagul și solia
de noi lăsate lor,
din fii în fii mai vrednici
s-ajungă-n viitor.