[title]
O dac-as sti {composer: {Nicolae Moldoveanu}, {rcId: {246215}}

[sequence]
v1,v2,v3,v4,v5

[v1]
O, dac-aș ști eu de pe-acum
Eterna lacrimei răsplată,
/: Cum aș sădi-o pe-orice drum,
Cum n-aș usca-o niciodată! :/

[v2]
O, de-aș cunoaște eu de-aici
Eterna Milei răsplătire,
/: Ce dragi mi-ar fi cei slabi și mici
Ce prețuit-a lor iubire! :/

[v3]
O, dac-aș ști să prețuiesc,
Eterna liniște-a iertării,
/: Cum m-aș grăbi să dăruiesc,
De cald, sărutul împăcării! :/

[v4]
O, dac-aș ști cum voi gusta,
Eterna slavă a-nvierii,
/: Cum m-aș sili și-aș aștepta
Să-mbrac lumina înfierii! :/

[v5]
Și dac-aș ști cum am să cânt,
Eterna dragostei cântare,
/: Cu ce dumnezeiesc veșmânt,
M-aș pregăti de sărbătoare! :/