[title]
Pe muntele credintei {composer: {Nicolae Moldoveanu}, {rcId: {4045}}

[sequence]
v1,c,v2,c2,v3,c3

[v1]
Pe muntele credinței când te sui
Te odihnești pe pajiști de iubire.
Și când rămâi smerit pe vârful lui,
Primești plăcuta harului trăire.

[c]
Acolo poți culege fericit
Frumoase flori de cer mirositoare.
Mireasma lor îți dă desăvârșit
Mereu duhovnicească-nviorare.

[v2]
Ce nume sfinte printre flori gasești
Pe culmile-n lumină inundate,
Îți mângâie auzul când rostești:
Credincioșie, pace și dreptate.

[c2]
Dar două sunt regine între flori;
Iubirea și adevăru-n veșnicie.
Le poți culege, când mai sus de nori,
Tu te ridici pe-aripi de curăție.

[v3]
Acolo doar primești cerești puteri
Și viața-ți este pururea senină
Că sus când ești nălțat nu-i nicăieri
Atâta bogăție de lumină.

[c3]
Pe muntele credinței când te sui
Te odihneșți pe pajiștile sfinte.
Numai acolo Taina Domnului
O poți primi în inimă și-n minte.