[title]
De-as fi tarat afara din cetate {composer: {Nicolae Moldoveanu}, {rcId: {240984}}

[sequence]
v1,v2,v3,v4,v5,v6

[v1]
De-aș fi târât afară din cetate
Ca Ștefan, și ca el să fiu ucis,
/: Atât cât încă inima mea bate,
Isus, nu-Ți voi călca Cuvântul scris! :/

[v2]
De De-aș fi batjocorit în gura mare,
de toți acei ce viața-mi urmăresc,
/: Atât cât încă voi avea suflare,
Isus, mai mult de Tine m-alipesc! :/

[v3]
De-aș fi închis și pus sub crudă pază,
Și-n întuneric de mormânt de-aș sta,
/: Atât cât încă mintea-mi este trează,
Isus, eu nu renunt la calea Ta! :/

[v4]
De-aș fi de cei mai dragi dat părăsirii,
Și ne-nțeles și-nvinuit de-aș fi,
/: Mi-aș îneca în lacrimi darul firii,
Dar Adevărul Tău nu voi jertfi. :/

[v5]
Ci vreau mai mult, cu-ntreaga mea ființă,
Cât timp voi pribegi pe-acest pământ,
/: Să pot rămâne-n unica credință,
Descoperită-n viul Tău Cuvânt! :/

[v6]
Și-nflăcărat de Tine prin iubire,
Să-Ți nalț slăvitul Nume tot mai sus,
/: Căci Tu-mi ești Adevăr și Mântuire,
Și Tu Credință, pentru veci, Isus! :. /