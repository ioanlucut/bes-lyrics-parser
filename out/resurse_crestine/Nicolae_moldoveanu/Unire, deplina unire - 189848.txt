[title]
Unire deplina unire {author: {Nicolae Moldoveanu}, {rcId: {189848}}

[sequence]
v1,c,v2,c,v3,c,v4,c,v5,c,v6,c,v7,c

[v1]
Unire, deplină unire
Prin Domnul Hristos noi avem,
Un cuget, un gând și-o simțire
Primim doar în el când suntem!

[c]
Cei liberi doar se pot uni,
Dar robii niciodată;
Hristos ne poate izbăvi
De tot ce-n viață ne-ar robi;
De vrem, prin El vom dobândi
Unire-adevărată!

[v2]
Unire, preasfântă unire
Doar sfântul Cuvânt ne-o va da;
Când El ni-e Stăpân pe gândire,
Unire și rai vom avea.

[v3]
Unire, cerească unire
Din cer prin Hristos a venit;
Păcatu-a făcut despărțire,
Dar El pentru veci l-a zdrobit.

[v4]
Unire, adâncă unire
Prin jertfa Golgotei primim;
Când jertfa ni-e țel de trăire,
În toate, deplin ne unim.

[v5]
Unire, divină unire,
Lumina ți-e casa-n vecii;
De stăm sub a ta stăpânire,
Unire-ntre noi tu rămâi!

[v6]
Unire, frumoasă unire,
Dorință ce arde-n Hristos,
Ca toți cei ce cred - în sfințire
Uniți să trăiască frumos!

[v7]
Unire, o, dulce unire,
Fierbinte și-adânc te dorim;
Topește-ne-n sfânta-ți iubire,
Isuse, ca UNA să fim!