[title]
Ai trait o viata-ntreaga {composer: {Nicolae Moldoveanu}, {rcId: {244435}}

[sequence]
v1,v2,v3,v4

[v1]
Ai trăit o viață-ntreagă,
Alergând pe rele căi,
Și ca oaia cea pribeagă,
Rătăcit-ai munți și văi.
Fără pace, fără bine
Ani de ani te-ai frământat
/: N-ai fost ajutat de nime,
Când amar ai suspinat... :/

[v2]
După-atâta zbuciumare
N-ai aflat nici un folos,
Pace, liniște-ușurare
Vei găsi doar în Hristos.
EI S-a răstignit pe cruce,
Din iubire S-a jertfit,
/: Vin la El - te cheamă dulce
Să fii astăzi mântuit. :/

[v3]
Vino azi, Isus te cheamă,
Ca să-ți dea iertarea Sa,
Cum mai poți să nu iei seamă
Când te cheamă dragostea?
Nu mai zăbovi, căci mâine
Poate fi-va prea târziu...
/: Astăzi El la tine vine
Din rob să te facă fiu. :/

[v4]
Azi Isus Hristos te cheamă
Stăruind la ușa ta...
Cu-ndurare fără seamăn
Vrea să-ți dea iertarea Sa.
Vino fiu pierdut, la Domnul,
Vino suflete pribeag,
/: EI de-atâta timp te-așteaptă
Ca pe-un fiu dorit și drag. :/