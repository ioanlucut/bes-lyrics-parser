[title]
Cand ne trezim {composer: {Nicolae Moldoveanu}, {rcId: {251793}}

[sequence]
v1,c,v2,c,v3,c,v4,c,v5,c

[v1]
Când ne trezim din somnul
în care-am odihnit,
să lăudăm pe Domnul
cu glas nestăpânit.

[c]
Dumnezeu, Dumnezeu, Dumnezeu
ne lumină și-ndrumă mereu,
lăudat, lăudat, lăudat,
fie El, de noi toți, ne-ncetat.

[v2]
Când inima ni-e plină
ca de-un izvor divin,
slăvim a Lui lumină,
din care toate vin.

[v3]
Când arde-n noi Cuvântul
înalt și sfințitor,
să-L spunem Lăudându-L,
în fața tuturor.

[v4]
Când starea ni-e divină,
când orice griji uităm,
când toate ni-s lumină,
uimiți să-L lăudăm.

[v5]
Când vom simți-ai tăcerii
fiori că ne cuprind,
cu Imnul Învierii
să-L lăudăm suind.