[title]
Preasfinte miel dumnezeiesc {author: {Nicolae Moldoveanu}, {rcId: {241047}}

[sequence]
v1,c,v2,c2,v3,c3,v4,c3

[v1]
Preasfinte Miel Dumnezeiesc
- Mireasma curăției -
Ai rupt peceți care opresc,
Cărarea veșniciei.

[c]
Ai dărâmat și-ai nimicit,
Vrăjmașul zid de moarte,
De harul vieții fericit,
Nimic nu mai desparte.

[v2]
Prin Trupul Tău nevinovat
Deschis-ai cale lină,
Spre Cerul binecuvântat,
Spre dulcea Lui lumină.

[c2]
Ca toți acei ce cred și vor
Să scape de pieire,
Prin Tine de păcatul lor,
Să afle mântuire.

[v3]
Și din întunecat mormânt,
Să iasă-n veșnic Soare,
Acolo-n Cerul pururi sfânt,
Gătit în sărbătoare.

[c3]
lsuse-Mielușel și Leu,
Biruitor prin Cruce,
Se-nchină-adânc sufletul meu,
Și slavă-n veci Ți-aduce.

[v4]
C-ai mântuit și viața mea,
Prin Jertfa Ta cea mare,
Făcând să strălucească-n ea,
Divina Ta Lucrare!