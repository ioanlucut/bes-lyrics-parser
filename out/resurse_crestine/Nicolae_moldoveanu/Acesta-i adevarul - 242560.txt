[title]
Acesta-i adevarul {author: {Nicolae Moldoveanu}, {rcId: {242560}}

[sequence]
v1,v2,v3,v4,v5,v6,v7,v8

[v1]
De uzi mereu pe alții,
Și tu vei fi udat,
Nu seceri niciodată
Decât ce-ai semănat!
Acesta-i Adevărul
Puternic și frumos,
Ce-n strălucita-l Carte
Ni l-a lăsat Hristos!

[v2]
Și sabia din teacă
De-o scoți spre a lovi,
De sabie pieri-vei,
Când ceasu-ți va sosi.
Acesta-i Adevărul
Din sfântul Cer adus,
Și-i scris în Cartea păcii
Prin jertfă, de Isus!

[v3]
Pe calea mântuirii
Așa doar poți s-apuci,
De-ți lepezi eul propriu
Și crucea când ți-o duci.
Acesta-i Adevărul
Ne-nfrânt și luminos,
Descoperit în Cartea
Vieții lui Hristos!

[v4]
La doi stăpâni deodată,
Nu vei putea sluji,
Nnici firea pământească
Nu poți a o-mblânzi.
Acesta-i Adevărul
Pe care ni I-a spus,
Cu-atâta limpezime,
În Cartea Sa, Isus!

[v5]
Părintele iubirii
Păcatul ne-a iertat,
Prin Fiul Său de credem,
Căci jertfă ni L-a dat.
Acesta-i Adevărul
Preadulce și duios,
Ce-atât de nalt se vede,
În Cartea lui Hristos!

[v6]
Pământu-ntreg cu Cerul
Curând se va uni,
Când Domnul în mărire,
La noi va reveni.
Acesta-i Adevărul
Mângâietor nespus,
Ce-n Cartea Veșniciei
Ni I-a păstrat Isus!

[v7]
De cercetăm cu râvnă
Preasfântă Cartea Sa,
Noi Adevărul veșnic,
Deplin îl vom afla.
Căci Adevărul unic,
E-un diamant ceresc,
Cu mii și mii de fețe
Ce-n dragoste sclipesc!

[v8]
Ferice-acel ce crede
Și-n dragoste-i aprins,
în tainică lumină
De Adevăr e prins!
Că-ntreaga mântuire,
Și harul minunat,
E-n Adevărul veșnic,
Atunci când I-ai aflat!