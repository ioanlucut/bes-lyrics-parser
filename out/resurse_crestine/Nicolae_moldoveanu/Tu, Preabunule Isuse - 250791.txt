[title]
Tu preabunule isuse {composer: {Nicolae Moldoveanu}, {rcId: {250791}}

[sequence]
v1,v2,v3,v4

[v1]
Tu, Preabunule Isuse,
mi-ești Mântuitor și soare,
Tu mă-nveți să-mi cresc iubirea
cea mai sfântă și mai mare.
Tu-mi ești mult mai mult ca mama
și ca tatăl pentru mine,
Tu-mi dai viața și puterea
ce mă crește și mă ține.

[v2]
Tu mai mult ca orice prieten,
mă îndemni pe căi curate,
Tu-mi crești dorul și avântul
spre virtuți adevărate.
Tu mă mustri când fac răul,
Tu mă pedepsești spre bine,
Tu veghezi să nu alunec
în pierzare și rușine.

[v3]
Tu mi-ajuți la greu, Isuse,
Tu mă-ndemni spre dăruire
Tu-mi întorci cu prisosință
tot ce dau cu bucurie.
Tu-mi ții inima curată,
Tu-mi dai gândului lumină,
Tu-mi faci mintea sănătoasă
pentru slujba Ta divină.

[v4]
Eu Te rog, Isuse, ia-mă
sub cereasca Ta-ndrumare,
crește-mă să-Ți fiu destoinic
pentru sfânta Ta lucrare.
Ție mă închin, Isuse,
că-mi ajuți și mă vei ține
până la sfârșitul vieții
tot mai alipit de Tine.