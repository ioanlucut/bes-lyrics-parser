[title]
Nu-i greu sa uiti al suferintei {composer: {Nicolae Moldoveanu}, {rcId: {251461}}

[sequence]
v1,c,v2,c,v3,c

[v1]
Nu-i greu să uiți al suferinței
orice calvar și orice chin,
când sărbătoarea biruinței
te răsplătește pe deplin.
E greu să uiți atunci când rana
stă sângerând necontenit,
când băutura ta și hrana
e numai plânsul chinuit.

[c]
O, har ceresc, dar chiar și-n clipa
când orice soare pare stins,
dă-mi sufletului meu aripa
ce să mi-l ’nalțe mai aprins.

[v2]
Nu-i greu să lupți când Viitorul
ți-e mai frumos și mai senin,
când tot mai ’nalt și sfânt ți-e zborul
spre ce-i statornic și divin.
E greu să lupți când tot mai slabă
ți-e flacăra din ochi și glas,
când inima-i mereu mai roabă
și nici un Țel n-a mai rămas.

[v3]
Nu-i greu să crezi când ce te-așteaptă
ți-e tot mai ’nalt și mai frumos,
când calea ta-e tot mai dreaptă
și starea mai lângă Hristos.
E greu să crezi când nici o rază
nu-ți mai răzbate printre nori,
când numai suferința-i trează
și-n toate celelalte mori.