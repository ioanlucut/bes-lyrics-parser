[title]
Sunt un copil sarman uitat de lume {composer: {Nicolae Moldoveanu}, {rcId: {5762}}

[sequence]
v1,c,v2,c2,v3,c3,v4,c4,v5,c4,v6,c5

[v1]
Sunt un copil sărman, uitat de lume,
Și pribegesc hoinar pe-acest pământ,
În căutarea unei lumi mai bune
Pe care-aș vrea s-o aflu mai curând.

[c]
/: Sunt călător și n-am nimic pe lume;
Bucuriile toate mi se frâng.
De-s amărât, nimeni nimic nu-mi spune
Și nimănui nu-i pasă că eu plâng. :/

[v2]
De-atâtea ori, aștept o-ncurajare
Să-mi îndulceasc-amarul de pelin
Și-n sufletul pribeag să îmi strecoare
O bucurie în eternul chin.

[c2]
/: De-atâtea ori sunt singur, n-am pe nimeni
Și n-are cin’ să-mi vină-n ajutor;
N-aud nicăieri o vorbă bună,
Să-mi răcorească pieptul plin de dor. :/

[v3]
Îmi plânge sufletul, în vâlvătaie,
Inima care răni a primit,
În lupta grea, în aprigă bătaie
În care, deseori, căzui lovit!...

[c3]
/: Dar țara mea o văd, în depărtare,
Și-adeseori, deși mă simt învins,
Mă scol din nou și-alerg tot într-acolo,
Căci țara mea-i eternul paradis. :/

[v4]
Dar țara mea e sus de tot, în zare,
Iar aici jos săgețile mă-mpung
Și-adeseori mă clatin pe picioare
Și-mi pare că acolo n-am s-ajung.

[c4]
/: Dar, chiar de-ar fi să cad în nesimțire,
Va apărea lângă mine Isus
Și m-a întreba-n susur blând și subțire:
„
Ce faci tu, frate? N-ai vrea să vii sus?” :/

[v5]
Mă voi scula atunci, plin de putere,
Și voi zbura-mpreună cu Isus;
Cu El de mână, m-oi plimba pe stele,
În țara de cleștar, acolo sus.

[v6]
Acolo, fericirea s-a așterne;
Nu vor mai fi dureri pe-al țării șes.
Ultima lacrimă ce-o am pe gene
Și-obrazul tot de plâns îmi va fi șters.

[c5]
/: Și-orice jignire, suferință, răni
Vor fi uitate - parcă n-ar fi fost -
Căci Dumnezeu va-mpărăți cu slavă
Și, lângă El, voi fi la adăpost. :/