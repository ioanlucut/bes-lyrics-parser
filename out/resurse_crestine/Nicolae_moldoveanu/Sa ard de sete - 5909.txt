[title]
Sa ard de sete {composer: {Nicolae Moldoveanu}, {rcId: {5909}}

[sequence]
v1,v2,v3

[v1]
Să ard de sete, tot n-aș bea
din apele stricate,
Ce le-ntâlnesc în calea mea,
prin lumea de păcate.
Să mor de foame tot n-ating,
mâncărurile-otrăvite,
Spre care ne-ncetat mă-mping
păcate și ispite.

[v2]
Să crăp de frig, nu mă-ncălzesc
la focuri vinovate,
Pe unde slugile pândesc,
iubirii îndurerate.
Să pier în drumuri, n-aș intra
în casa blestemată,
Care ar zdrobi și-ar întrista
iubirea mea curată..

[v3]
Să umblu gol, tot n-am să-mbrac
ce diavolul mi-ntinde,
Să zac în șanț, să mor sărac,
pe Domnul nu-L voi vinde.
Mai bine plâng acum, un ceas,
Cu Domnu-n părtășie,
Decât fără Hristos rămas
Să plâng o veșnicie.