[title]
De-oriunde vin {composer: {Nicolae Moldoveanu}, {rcId: {249978}}

[sequence]
v1,v2,v3,v4,v5

[v1]
De-oriunde vin, pe-oriunde merg,
Tu, Doamne, ești cu mine,
/: orice-aș privi și-orice-aș avea
nimica nu-i ca Tine. :/

[v2]
Adâncul sufletului meu
într-una Te dorește,
/: cu cât Te am mai mult, cu-atât
simt dorul cum îmi crește. :/

[v3]
Simt setea mai desăvârșit,
cu cât Te sorb pe Tine,
/: și mai neînțeles îmi pari
cu cât Te știu mai bine. :/

[v4]
Și inima-mi mai mult Te vrea
- în dragostea-i încinsă
/: cu cât stă mai la umbra Ta,
cu-atât e mai aprinsă. :/

[v5]
Ce fericit sunt pe altar,
în flăcări de iubire,
/: când mistuit sunt pe deplin,
în necuprinsa-Ți Fire! :/