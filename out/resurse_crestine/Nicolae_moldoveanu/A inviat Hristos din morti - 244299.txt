[title]
A inviat hristos din morti {composer: {Nicolae Moldoveanu}, {rcId: {244299}}

[sequence]
v1,c,v2,c,v3,c,v4,c

[v1]
A înviat Hristos din morți,
Prin El și noi vom învia,
Când slava Lui se va ivi,
Când glasul Lui ne va chema.

[c]
Vom învia, vom învia,
Avem credință tare,
Ce fericiți noi vom cânta,
În sfânta Sărbatoare!

[v2]
Uitat va fi orice mormânt,
În care-am fi zăcaut cândva,
Și-n al luminii alb veșmânt,
Spre ceruri ne vom înălța!

[v3]
Când strălucirea făr-apus,
A Feței Lui o vom privi,
Noi sus în Cer lângă Isus,
De-a pururi ne vom veseli.

[v4]
A înviat Isus iubit,
Nădejdea sufletului meu,
Mântuitorul meu slăvit,
Prin Tine am să-nviu și eu!