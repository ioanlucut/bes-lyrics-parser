[title]
Sculati {author: {Nicolae Moldoveanu}, {rcId: {244482}}

[sequence]
v1,v2,v3,v4,v5

[v1]
Sculați voi toți fiii credinții,
De Adevărul sfânt aprinși,
/: Și datoria conștiinții,
Să vă ridice neînvinși. :/

[v2]
Vă lepădați de necredința,
Descătușați, către Hristos,
/: Urând cu-ntreagă-vă ființa,
Tot ce-i nedemn și rușinos... :/

[v3]
Deplin crezând, ’nălțați privirea,
Și inima spre Dumnezeu,
/: Și nimiciți în voi pornirea,
De robi, trăgând păcatul greu. :/

[v4]
Deschideți ochii vii, să vază,
Și să-nțeleagă ce-i frumos,
/: Primind cu-o inimă vitează,
Fiți demni ostași ai lui Hristos. :/

[v5]
Și larg, în numele Luminii,
Luptați sub al iubirii semn,
/: Și nu-ncetați cât mai trăiește,
Pe lume-un singur om nedemn. :/