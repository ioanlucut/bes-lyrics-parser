[title]
Mireasa iubita {composer: {Nicolae Moldoveanu}, {rcId: {3997}}

[sequence]
v1,v2,v3,v4,v5,v6

[v1]
Mireasă iubită, privește în sus,
Te-așteaptă cu drag al tău Mire, Isus;
/: Gătit este cerul cu aur curat,
Te-așteaptă să intri al tău Împărat. :/

[v2]
Lumină acolo e Domnul cel Sfânt,
Cuprinsă-i cetatea de aur și cânt,
/: Un râu izvorăște din tronul iubit,
Cu apele limpezi ce curg liniștit. :/

[v3]
Mireasă iubită, te-așteaptă cu flori,
Podoabe sunt multe, în mii de culori
/: Iar pomul vieții cu rodul cel sfânt,
Alină durerea ce-a fost pe pământ. :/

[v4]
Cunună de aur pe cap vei purta,
Slăvită vei fi atunci la dreapta Sa,
/: Pe piatră un nume înscris vei purta,
Cu haină de slavă El te va îmbrăca. :/

[v5]
Cetatea e gata, deci nu-ntârzia,
Te-așteaptă de-acuma să intri în ea,
/: Mireasă iubită, privește în sus
Chemarea ți-o face Domnul Isus. :/

[v6]
Vegheză-n iubire chiar pân’la sfârșit
Să nu uiți vreodată că El te-a iubit;
/: Așteaptă întruna pe Mirele tău
Căci iată-L apare Isus, Dumnezeu! :/