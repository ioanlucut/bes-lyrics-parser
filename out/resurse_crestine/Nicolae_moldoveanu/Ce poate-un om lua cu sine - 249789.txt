[title]
Ce poate-un om lua cu sine {composer: {Nicolae Moldoveanu}, {rcId: {249789}}

[sequence]
v1,v2,v3

[v1]
Ce poate-un om lua cu sine
mai drag ca ultimul salut,
când niciodată nu mai vine
în locul unde-a petrecut.
Când scurtă trecere grăbită
e-al vieții-nșelător popas,
de orice față întâlnită
să te desparți cu-un bun rămas.

[v2]
Ascultă inimă, ascultă
îndemnul dragostei mereu,
c-o umilință-atât de multă,
cât datorezi lui Dumnezeu.
Desprinde-te de-orice dorințe
păstrându-ți sufletul ușor,
să simți cu cei plecați ’nainte
ceva din veșnicia lor.

[v3]
Dezvață-te deplin de-a cere
și-nvață să renunți mereu,
atunci nu vei simți durere
când să te smulgi ți-o fi prea greu.
Atunci trecând pe lângă toate,
avea-vei drumul luminos,
și urmele înmiresmate
ca de ceva după Hristos.