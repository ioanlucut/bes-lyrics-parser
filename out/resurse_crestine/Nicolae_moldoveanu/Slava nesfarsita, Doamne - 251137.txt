[title]
Slava nesfarsita doamne {composer: {Nicolae Moldoveanu}, {rcId: {251137}}

[sequence]
v1,v2,v3

[v1]
Slavă nesfârșită, Doamne
nesfârșitului Tău Har,
ce-și revarsă peste toate
zarea fără de hotar,
a luminii Tale-n care
toate limpezi ne apar,
fericind ființa noastră,
- Slavă marelui Tău Har!

[v2]
Slavă Bunătății Tale
cu adânc de nepătruns,
care zi de zi se-mparte
tuturora în deajuns,
ce și morții și vieții
le dă unicul răspuns,
arătându-le-adevărul,
- Slavă Harului ascuns!

[v3]
Slavă-nvățăturii Tale,
cu-nțeles mântuitor,
ce descopere-n lumină
conștiința tuturor,
răsărindu-le-al vieții
Soare-Binefăcător,
neapus pe veșnicie,
- Slavă Har mântuitor!