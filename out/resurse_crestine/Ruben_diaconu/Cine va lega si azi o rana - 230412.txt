[title]
Cine va lega si azi o rana {author: {Ruben Diaconu}, {rcId: {230412}}

[sequence]
v1,c,v2,c,v3,c

[v1]
Cine va lega și azi o rană
Ca Acel Milos Samaritean?
Să împartă din cereasca mană
O speranță omului sărman
Cine va mai fi și azi în stare
Pe căzuți să-i poată ridica
Celor greu robiți de întristare
Să le poată milă arăta

[c]
Vei fi tu a mângâierii rouă
Pentru cel sărac și părăsit
Să-ți împarți cu milă pâinea-n două
Și să dai din ea celui lipsit.

[v2]
Vor mai fi creștini plini de iubire
Ce din graba lor se vor oprii
Celui însetat de fericire
Un surâs să-i poată dărui
Va mai fi pentru orfan un tată
Sufletul să-i poată mângâia
Pentru cei sărmani va fi vreodată
O Tabită haine să le dea

[v3]
Când deschizi un duh de bunătate
Celui ce la ușă stă plângând
Să-l primești cu drag ca pe un frate
Îmbrăcat în zdrențe și flămând
Cu Isus vei sta în părtășie
Plata de la El o vei primi
Când sărmanului cu bucurie
Din puținul tău vei dărui