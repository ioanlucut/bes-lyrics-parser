[title]
Dac-ar sti mai dinainte oamenii ce ar pati {author: {Adriana Stoica}, {rcId: {210193}}

[sequence]
v1,c,v2,c,v3,c

[v1]
Dac-ar ști mai dinainte oamenii ce ar păți,
Ar face tot ce-i posibil și de rău ei s-ar feri.
Dar așa-i viața-aceasta: se-ntâmplă pe ne-așteptat’...
Nu știi ceasul, nu știi clipa când de-aicea ai plecat..!

[c]
Trece viața, trece omul și cu toți îmbătrânim;
Vine moartea, ne desparte: mamă, tată de copii...
Trece viața, trece lumea; unii pleacă, alții vin.
Nu poți sta-mpotriva morții, căci odată tot murim!

[v2]
Dac-ai ști iubit prieten dinainte c-ai muri,
Că-n curând te cheamă Domnul, pregătește-te să vii!
Tu n-ai vrut să fii vreodată credincios pe calea Lui..
N-ai umblat smerit pe cale, cum îi place Domnului...

[v3]
Tu nu știi că veșnicia-i locul ce ți-ai pregătit..
De-ai trăit viața cu Domnul, cu El vei fi fericit!
Iar dacă-n viața-aceasta ai trăit cum ai vrut tu,
Pentru toate-a tale fapte vei fi aspru pedepsit!