[title]
Nu te-ndoi ci crede - la b maj {author: {ed. Dan Istrate vers 4}, {rcId: {187319}}

[sequence]
v1,v2,v3,v4

[v1]
Nu te-ndoi, ci crede că dincolo de nor
E-un soare și mai dulce, și mai strălucitor.
/: Nu norul este veșnic, ci soarele-i acel
Ce-nvinge și rămâne stăpân în urmă el! :/

[v2]
Nu te uita la tine, că ești atât de slab,
Nici la vrăjmașul care te-ar nimici degrab’.
/: Nu te uita la ziduri, la porțile de fier,
La ura ce scrâșnește, ci uită-te la cer! :/

[v3]
Nu te-ndoi, ci crede că dincolo de tot
Veghează Dumnezeul puternic, Savaot,
/: Căci nici un păr nu-ți cade, și nici o clipă nu-i,
Că nu-i nici o-ncercare decât prin voia Lui. :/

[v4]
Și de-L iubești pe Domnul, nimic nu-i înspre rău,
Căci El lucrează-n toate spre-un și mai bine-al tău.
/: Nu te-ndoi, ci crede că-n ceasul cel mai greu,
În fiecare clipă veghează Dumnezeu! :/