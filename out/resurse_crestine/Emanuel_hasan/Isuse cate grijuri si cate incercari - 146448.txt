[title]
Isuse cate grijuri si cate incercari {composer: {Emanuel Hasan}, {rcId: {146448}}

[sequence]
v1,c,v2,c,v3,c

[v1]
Isuse câte grijuri și câte încercări
De-atâtea ori ființa-mi copleșesc
Puțină-i fericirea și-s multe întristări
Ce-n inimă adesea mă lovesc.

[c]
Dar vine marea zi
Când Tu vei reveni
Și sus pe norii cerului vei sta
Grăbește-Ți Doamne pașii, Te rog nu-ntârzia
Revino să-Ți răpești Mireasa Ta
O... vine marea zi
Când Tu vei reveni
Și sus pe norii cerului vei sta
Grăbește-Ți Doamne pașii, Te rog nu-ntârzia
Revino să-Ți răpești Mireasa Ta!
Căci vine marea zi..

[v2]
Isuse ce mă doare s-aud cum ești hulit
De cei pe cari din Tine i-ai creat
De-atâta stricăciune mi-e sufletul mâhnit
Mă lupt ca Lot în lumea de păcat.

[v3]
Isuse Tu-mi ești totul când toate parcă pier
O rază de speranță-n bezna grea
Ești Regele iubirii, ești Mirele etern
Iar eu pe veci voi fi Mireasa Ta.