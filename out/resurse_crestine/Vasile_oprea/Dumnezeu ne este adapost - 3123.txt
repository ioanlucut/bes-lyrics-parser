[title]
Dumnezeu ne este adapost {author: {Vasile Oprea}, {rcId: {3123}}

[sequence]
v1,c,v2,c2,v3,c3,v4,c4

[v1]
Dumnezeu ne este adăpost
Sprijinul și ajutorul nost’
Care nu lipsește niciodat’
În necazuri când este chemat.

[c]
/: Nu ne temem de s-ar clătina
Munții ’nalți, pământul de-ar crăpa
Marea-n valuri de ar spumega
Știu că Domnul e de partea mea. :/

[v2]
Este-un râu din care eu voi bea
El îmi veselește inima
Râu-i plin de viață dătător
Dând putere astăzi tuturor.

[c2]
/: Glasul Lui răsună pe pământ
Domnul este astăzi cu cel sfânt
Turnul de scăpare în nevoi
Dumnezeu este astăzi cu noi. :/

[v3]
Opriți-vă din mers și chibzuiți
Veniți la Domnul cât voi mai trăiți
Lăsați pe Domnul dragostea s-o dea
Și ura din pieptul vostru s-o ia.

[c3]
/: Căci dragoste, iubire de aveți
În turnul de scăpare voi puteți
Să stați gustând din harul minunat
Chiar dacă-ntreg pământu-i clătinat. :/

[v4]
Priviți lucrările lui Dumnezeu
Și uită-te cu grijă-n jurul tău
Căci lume-aceasta trece prin nevoi
Dar Dumnezeu să știți este cu noi.

[c4]
/: De-aceea astăzi nu te clătina
Căci Dumnezeu revarsă dragostea
În fiii Lui cei sfinți de pe pământ
Ce-i va răpi la glasul Lui cel sfânt. :/