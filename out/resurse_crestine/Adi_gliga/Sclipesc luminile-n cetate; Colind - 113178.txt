[title]
Sclipesc luminile-n cetate; colind {composer: {Adi Gliga}, {rcId: {113178}}

[sequence]
v1,v2,v3,v4,v5

[v1]
Sclipesc luminile-n cetate
Iar Betleemul doarme dus...
Pe drumurile colindate
Sunt toate ușile-ncuiate!
Un loc de poposire
Nu s-a găsit pentru Isus.

[v2]
Mâhnită mama cu durere
Încet se pierde-n noapte-acum
Pe câmp, în tainica tăcere.
Ce-ar mai putea oare să spere,
Când nici un loc de poposire
Nu a găsit în lungul drum?

[v3]
Abia zărește o lumină
Și parcă dăruit de sus,
Un staul se ivește-n cale.
Și-acolo-n fânul ieslei Sale,
Smerit din tainica-ntrupare
Se naște Mesia-Isus.

[v4]
În lume a-mbrăcat smerirea
Pe drumul și îngust și greu.
Noi nu I-am înțeles iubirea -
Nici eu, nici toata omenirea.
În iesle am făcut primirea
Acestui Fiu de Dumnezeu.

[v5]
Dar astăzi ieslea este goală.
Copilul este Împărat!
Din moarte și păcat ne scoală,
Și-n jertfa-I sângele ne spală!
Veniți la El fără sfială
Căci Domnul ne-a răscumpărat!