[title]
Sase zile {author: {Lidia Cârlan și Puiu Chibici}, {rcId: {153715}}

[sequence]
v1,c,v2,c,v3,c

[v1]
Șase zile-s lucrătoare, fă-ți dar lucrul cu sudoare,
Dar a șaptea nu uita, nu mai este ziua ta.
Este zi deosebită, chiar de Domnu-i pregătită,
Când poți sta și medita, la toată lucrarea Sa.

[c]
Șase zile să lucrezi, să faci tot ce-ți programezi,
Dar a șaptea s-o sfințești, în ea să te odihnești.
Șase zile să muncești, să faci totul cum dorești,
Dar a șaptea e zi sfântă, roagă-te, citește, cântă.

[v2]
Când sfârșise-a Lui zidire, Domnul în a Sa iubire,
Totul a binecuvântat, mulțumit de ce-a creat.
Iar când ziua s-a sfârșit, Dumnezeu s-a odihnit,
Și porunca ne-a lăsat, de urmat și ascultat.

[v3]
De vrei har și propășire, și izbândă în slujire,
Nu lua în chip ușor, slovele Scripturilor.
Dacă vrei în viață tihnă, ține ziua de odihnă,
Și-astfel vei fi răsplătit, după cum ai împlinit.