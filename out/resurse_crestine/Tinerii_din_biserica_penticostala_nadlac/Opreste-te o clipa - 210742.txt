[title]
Opreste-te o clipa {author: {Tinerii din Biserica Penticostala Nădlac}, {rcId: {210742}}

[sequence]
v1,c,v2,c

[v1]
Oprește-te o clipă și mediteaz-acum,
la pașii tăi privind azi unde duce-al tău drum,
de ai haina curată și mintea ne-ntinată,
de-ți este Domn Isus, dă-ți singur un răspuns.
Dacă umblai ca alții trăind viața ta
în lumea de păcate, azi schimbă-ți inima,
ascultă, deci, chemarea și poți primi iertarea,
doar vino la Isus și crede tot ce-a spus.

[c]
E momentul, omule
să te-ntorci la Dumnezeu,
n-amâna căci mâine poate fi târziu,
este clipa să te pocăiești,
să plângi păcatul tău,
să-L primești pe El, să fii al Său fiu.

[v2]
Căci largă este calea ce duce spre abis,
de ce să pieri când Domnul te vrea în paradis?
În prag stă și privește un Tată ce iubește
nespus sufletul tău, o, vino azi la El.
Privește, deci, păcatul cu ură și dispreț,
căci pentru al tău suflet s-a dat un mare preț,
există dar o cruce prin care îți aduce
mântuire Cristos, Lui să-I fii credincios.