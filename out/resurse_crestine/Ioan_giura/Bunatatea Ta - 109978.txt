[title]
Bunatatea ta {author: {Ioan Giura}, {rcId: {109978}}

[sequence]
v1,c,v2,c2,e

[v1]
Bunătate sfântă a lui Dumnezeu,
M-ai purtat și astăzi, m-ai condus mereu.
Să n-alerg la vasul oamenilor gol,
Ci s-aștept în pace, îngerescul sol.

[c]
/: Corbii stoluri stoluri, mi-au adus de sus,
Hrană-mbelșugată după cum le-ai spus,
N-a uitat nici unul de acel flămând,
La poruncă Doamne, au sosit pe rând :/

[v2]
În pustiu când apa a secat și ea,
Mi-ai trimis în grabă bunătatea Ta,
E în cioc de păsări darul prețios,
Roua-nviorării pentr-un păcătos.

[c2]
/: Copleșit de-atâta bunătate azi,
Îți închin Isuse lacrimi pe obraz,
Lacrimi de iubire, ce le-aștern smerit,
La piciorul crucii, unde-ai suferit :/

[e]
De aceea Doamne, fă-mă tu un corb,
Ca să duc lumina fiecărui orb,
Și la apa vieții, să-i conduc mereu
Către bunătatea Ta de Dumnezeu.