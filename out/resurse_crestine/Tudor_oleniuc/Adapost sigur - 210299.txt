[title]
Adapost sigur {author: {Tudor Oleniuc}, {rcId: {210299}}

[sequence]
v1,c,v2,c,v3,c,v4,c

[v1]
De vrei să locuiești în permanență
Sub ocrotirea Celui preaînalt,
Trăiește-ți viața sub a Sa prezență,
E unic adăpost cu-adevărat.

[c]
Chiar dac-alături vor cădea o mie,
Iar zece mii la dreapta de-or cădea,
Nici moartea, boala și nicio urgie
De tine nu se vor apropia.

[v2]
Proclamă neîncetat, mărturisește
Că Dumnezeu e turn ocrotitor,
Te-ncrede-n El, mereu te odihnește
La umbra Lui, prin zborul anilor.

[v3]
Păzește-a Lui porunci cu adorare,
Că doar așa din inimă-L iubești.
Iubindu-L, îți asigură scăpare,
Când vreme de strâmtoare o-să-ntâlnești.

[v4]
Prin valurile vieții, nu te teme!
De-L ai pe Dumnezeu, îți e de-ajuns.
Te va acoperi cu-a Sale pene,
Sub aripele Lui vei fi ascuns.