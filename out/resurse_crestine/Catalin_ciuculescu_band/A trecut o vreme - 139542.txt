[title]
A trecut o vreme {author: {Cătălin Ciuculescu Band}, {rcId: {139542}}

[sequence]
v1,v2,v3

[v1]
A trecut o vreme de când merg pe drum,
Mai e puțin și-acasă am să ajung.
Văd, deja, din depărtare, câțiva frați
Și pe Tata așteptându-mă în prag.
Mă va lua de mână și-mi va arăta
Frumusețea locului unde-am să stau,
Îmi va șterge lacrima de pe obraz,
Voi trăi pe veci cu Cel ce m-a creat.

[v2]
Anii mei, puțini, s-au dus așa ușor,
Au plecat pe rând și nu s-au mai întors...
Mi-a rămas în suflet doar ce-am adunat,
Dacă am iubit sau nu cu-adevărat.
Am crezut de-atâtea ori că sunt înfrânt,
Am căzut de șapte ori jos, la pământ...
Însă doar iubirea Ta m-a ridicat,
M-ai privit cu drag când nu am meritat!

[v3]
Iată-mă ajuns în locul așteptat,
Tatăl meu deschide ușa, am intrat.
Am uitat, deja, ce-nseamnă să fii om,
M-am oprit din mers și-am început să zbor!
Mă îndrept spre nuntă îmbrăcat în alb,
Nu am nicio pată, simt că sunt curat.
Stau la masa Mirelui ca invitat,
Cânt cu îngerii așa cum am visat!