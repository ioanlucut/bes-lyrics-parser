[title]
Astept dimineata {author: {Emanuel Hasan și Ludovic Arman}, {rcId: {159292}}

[sequence]
v1,c,v2,c,v3,c

[v1]
Gândul meu zboară departe,
Dincolo de zare și moarte,
Către locașul meu pregătit,
De Domnul meu iubit.
Aș vrea să zbor printre stele,
S-ajung mai sus decat ele,
S-ajung acasă în Ierusalim,
Orașul meu divin.

[c]
Ah, cât aștept dimineața,
Când voi vedea-n ceruri fața,
Celui ce-n dar mi-a dat viața,
Mirele meu preaiubit.
Ah, cât aștept, scumpe Mire,
Să vină sfânta răpire,
Ca să mă duci sus la Tine,
Vino, Isuse iubit.

[v2]
Pace și eternă iubire,
Și lângă El fericire,
Pentru vecii mă vor copleși,
Acasă-n veșnicii.
Scăldat în sfânta-Ți splendoare,
În raza Sfântului Soare,
În corul cerului voi cânta,
Pe veci iubirea Sa.

[v3]
Țara mea e cea mai frumoasă,
Voci de îngeri mă cheamă acasă,
Mii de-armonii aud ca prin vis,
Din locul meu promis.
Vocea Ta, în susuri line,
Mă mângâie-n șoapte cerești de iubire,
”
Fii gata Mireasa Mea scumpă de zbor,
Că-s gata să cobor!”