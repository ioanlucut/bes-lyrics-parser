[title]
Plangi ades nefericita; ai zis ca esti parasita biserica mea {author: {Dănuț Așchilean}, {rcId: {195467}}

[sequence]
v1,v2,v3,v4

[v1]
Plângi ades nefericită, ai zis că ești părăsită, Biserica Mea
Domnul astăzi îți vorbește și la îngeri te numește, Biserica Mea
/: Ține, ține ce-ai primit întâi și păstrează până voi veni
Ține, ține mărturia Mea, până voi veni și te-oi lua! : \

[v2]
Îți știu lupta pe cărare, ești rănită și te doare, porumbița Mea
Pe cărarea lunecoasă, știu ce cruce grea te-apasă, porumbița Mea
/: Luptă, luptă că n-am să te las, biruiește-n luptă pas cu pas
Luptă, luptă cu al Meu Cuvânt și-ți dau ajutorul, Duhul Sfânt! : \

[v3]
Tot ce vezi aici sclipire, sunt o cursă pentru tine, porumbița Mea
Lasă-ți poverile toate, ca să zbori în miez de noapte, porumbița Mea
/: Lasă, lasă ce-are lumea jos, să-ți poți duce crucea bucuroasă
Lasă, lasă ce-i a lumii-aici, ca să poți în cer să te ridici. : \

[v4]
Știu c-ai puțină putere, ești rănită de durere, porumbița Mea
Că Vrăjmașul dă târcoale, sunt vremuri de strâmtorare, porumbița Mea
/: Ține, ține Adevărul Meu și te voi păzi în ceasul greu
Ține, ține Mărturia Mea până voi veni și te-oi lua. : \