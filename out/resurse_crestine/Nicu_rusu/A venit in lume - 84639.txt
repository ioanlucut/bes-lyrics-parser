[title]
A venit in lume {composer: {Nicu Rusu}, {rcId: {84639}}

[sequence]
v1,v2,v3,v4

[v1]
A venit în lume ca un copilaș,
La necazul nostru S-a făcut părtaș,
N-a avut o casă, nici un pat, curat,
Fiindcă într-un staul El S-a întrupat...
El, Mântuitorul, cel mult așteptat.

[v2]
A venit în lume, a venit la-ai Săi,
N-au vrut să-L primească oamenii cei răi...
Când aflară vestea, mult s-au tulburat,
Și-au trimis să-L caute, cu gând necurat,
Pe Mântuitorul cel mult așteptat.

[v3]
A venit în lume ca un mielușel,
Căci era o cruce numai pentru El,
S-a născut să moară, El, neprihănit,
Pentru-ntreaga lume, fiindcă ne-a iubit,
Astfel mântuirea El a dăruit!

[v4]
A venit în lume și de dragul tău!
Te-ntreb: Ce vei face cu-acest Dumnezeu?
/: Îl primești în viață ca Mântuitor,
Ori rămâi și astăzi tot nepăsător? :/
Tot nepăsător, făr’ Mântuitor ?...