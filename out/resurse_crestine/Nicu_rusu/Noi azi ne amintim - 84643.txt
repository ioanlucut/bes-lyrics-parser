[title]
Noi azi ne amintim {composer: {Nicu Rusu}, {rcId: {84643}}

[sequence]
v1,c,v2,c,v3,c

[v1]
Noi azi ne amintim, de-o zi de neuitat,
Când pe acest pământ, Mesia S-a-ntrupat.
La Betleem născut, ca și un muritor,
El, Dumnezeu și om, al lumii Salvator!

[c]
Azi e crăciunul, e ziua lui Mesia;
Cu toată bucuria, veniți toți să-L glorificăm!
E sărbătoare, zi plină de splendoare,
E ziua bucuriei, veniți dar să ne bucurăm!

[v2]
Întregul univers, pe El l-a salutat,
Și îngerii din cer, în cor Lui I-au cântat;
Căci Fiul ne-a fost dat, Copilul S-a născut,
Și om a devenit, Cel fără de-nceput!

[v3]
Căci nu suntem pierduți în lumea de păcat,
Al nostru Salvator, în lume S-a-ntrupat!
La noi a coborât, pentru-a ne mântui,
De-aceea ne-ncetat, noi ÎL vom preamări!