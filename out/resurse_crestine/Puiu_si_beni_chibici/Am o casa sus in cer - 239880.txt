[title]
Am o casa sus in cer {author: {Puiu și Beni Chibici}, {rcId: {239880}}

[sequence]
v1,c,v2,c,v3,c

[v1]
Am o casă sus în Cer
Unde griji și lacrimi pier,
Unde nu mai sunt dureri,
Ci doar sfinte mângâieri.
Am o casă-n slăvi cerești,
În tării dumnezeiești
Unde-i soare făr’apus
Unde-i împărat Isus.

[c]
O ce bucurii vor fi
Când cu toți ne-om întâlni
Cu cântări și osanale
Departe de-a lumii jale
Cu Isaac si Avraam,
În cerescul Canaan,
O ce sfinte părtășii
Vor fi sus în veșnicii.

[v2]
Casa mea-i un colț de rai,
Sus pe-al veșnicului plai
E-un palat, frumos zidit
Chiar de Domnul pregătit
N-ai vrea și tu-amicul meu,
Să fii’n Cer cu Dumnezeu
În locașul cel de Sus
Unde rege e Isus.

[v3]
Am o țară în slavă Sus
Unde Domnul meu s-a dus,
Să îmi pregătească loc
Ca să scap de iad și foc,
Sus în țara cea de vis
În splendori de nedescris,
Veșnic voi fi fericit
Cu al meu păstor iubit.