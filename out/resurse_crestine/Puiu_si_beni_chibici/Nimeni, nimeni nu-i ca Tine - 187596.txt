[title]
Nimeni nimeni nu-i ca tine {composer: {Puiu și Beni Chibici}, {rcId: {187596}}

[sequence]
v1,c,v2,c,v3,c

[v1]
Nimeni, nimeni nu-i ca Tine,
Nici n-a fost, nici nu va fi.
Văi și dealuri și coline
Toate-n brațul Tău le ții.
Bucuria vieții mele
Ești doar Tu, Stăpâne bun,
De aceea cu iubire
Ne-ncetat aș vrea să-Ți spun:

[c]
Tu, ești fericirea mea,
Tu, ești raza mea de soare,
Pentru nimeni nu Te-aș da,
Pe nimic nu Te-aș schimba,
Tu ești, Doamne, a mea splendoare.

[v2]
Cei ce nu-Ți cunosc iubirea
Rătăcesc neștiutori,
Cultivând doar amăgirea
De cu seară până-n zori.
Ei nu au nici o speranță,
Au doar un nesigur drum,
Dar eu sunt în siguranță,
De aceea-Ți cânt și-Ți spun:

[v3]
Ca și David imnuri sfinte
Ție totdeauna-Ți cânt,
Căci Tu iei mereu aminte
La ai Tăi de pe pământ.
Îți aduc cu umilință
Pentru tot ce aici mi-ai dat
Veșnică recunoștință,
Preaslăvite Împărat.