[title]
O doamne mare cand privesc eu lumea {author: {Carl Boberg, jean Staneschi}, {rcId: {1630}}

[sequence]
v1,c,v2,c,v3,c,v4,c,v5,c,v6,c

[v1]
O, Doamne mare, când privesc eu lumea,
Ce ai creat-o prin al Tău Cuvânt,
Și ființele ce-mpodobesc natura
Cum le-ntreții cu brațul Tău cel sfânt:

[c]
/: Atunci Îți cânt, Măreț Stăpânitor:
Ce mare ești, ce mare ești! :/

[v2]
Privirea când mi-o-nalț și văd minunea:
Mulțimea astrelor ce-alerg pe cer,
Mărețul soare, cât și blânda lună,
Ca mingi de aur, plutind prin etern.

[v3]
Când întâlnesc pe Domnu-n Cartea Sfântă
Și când zăresc mulțimea de-ndurări;
Pe-ai Săi aleși cum i-a iubit într-una
Și i-a condus prin binecuvântări.

[v4]
Și-l văd pe Domnul pe pământu-acesta
Ca serv, dar plin de dragoste și har.
Zăresc în duh amara-I suferință
Și mântuirea ce mi-o dă în dar.

[v5]
Când mă apasă sarcini mari și grele,
Când sufletul mi-e trist pân’ la mormânt,
El se apleacă plin de mângâiere,
Mă face liber de-orice legământ.

[v6]
Când Domnul Sfânt va reveni-n mărire
Și când voi sta uimit în fața Sa,
Eu voi striga în sfântă adorare:
”
Ce mare ești, ce mare-i slava Ta!”