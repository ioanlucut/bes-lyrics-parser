[title]
S-au scris atatea doamne despre tine {author: {Otniel Stirb}, {rcId: {241676}}

[sequence]
v1,v2,v3,v4

[v1]
S-au scris atâtea Doamne despre Tine
Și multe vorbe oamenii-au rostit
Dar nu Te poate nimenea descrie
Așa cum ești în slava Ta cea vie
/: Căci Tu ești Dumnezeul infinit :/
Tu ești în răsăritul cel de soare
În zori de zi și-n tainicul apus
Privim în jur măreața Ta lucrare
Ce-ar face omul fără Tine oare?
/: Căci Tu ești tot, în toate mai presus :/

[v2]
Natura-Ți poartă-amprenta cea divină
Știința nu Te poate măsura
Gigantul Univers e o enigmă
Iar omul.. nu-i decât un fir de tină,
/: Creat și modelat de mâna Ta :/
Tu Doamne, ești Stăpânul, Creatorul
Exiști fără-nceput, fără sfârșit
Cunoști trecut, prezent și viitorul
Izvorul vieții, Tu Nemuritorul
/: La glasul Tău lumina s-a ivit :/

[v3]
Te-au cautat ateii printre stele
Să Te-ntâlnească-n Cosmosul ascuns
Dar n-au știut că dincolo de sfere
Tu stai înconjurat plin de putere
/: Misterul Tău e tot mai nepătruns :/
Te preamărim căci Tu ne ești Părinte
La glas de om urechea Îți apleci
Când ești chemat de lacrima fierbinte
La ruga noastră Doamne iei aminte
/: Fii binecuvântat în veci de veci :/

[v4]
Din ceruri ne-ai trimis a Ta comoară,
La vremea hotărâtă a venit.
Mesia, Fiul Tău iubit să moară
Purtând pe umeri cea mai grea povară
/: La Golgota, El, prețul a plătit :/
Prin El noi am găsit din nou cărarea
Ce din grădină.. omul a pierdut
În moartea Lui avem răscumpărarea
Ți-aducem numai Ție închinarea
/: O Tată, Fiule și Sfinte Duh :/