[title]
Daca slabesti in ziua incercarii {author: {Otniel Stirb}, {rcId: {239725}}

[sequence]
v1,c,v2,c2,v3,c3

[v1]
Dacă slăbești în ziua încercării
Și dacă ți-ai pierdut puterea ta,
Mai este har la tronul îndurării
Și pentru tine frate, nu uita!
Chiar dacă pentru-o vreme zăbovește,
El niciodată nu te-a părăsit
Acel ce ți-a promis Își împlinește
Cuvântul sfânt la timpul potrivit.

[c]
/: Chiar dacă simți că nu mai ai speranță
Și crezi că Suveranul te-a uitat
Te-ncrede-n El, rămâi în siguranță
Tu ești copilul Său, ce minunat! :/

[v2]
Când te frămânți și nu vezi rezolvare
Ai întrebări, dar n-ai primit răspuns
Te ține strâns de poala hainei Sale
Căci harul Său îți este îndeajuns
Chiar dacă nu-ți răspunde, El veghează
Nu dispera când valurile vin
Acel ce ți-a promis încă lucrează
În viața ta cu planul Său divin

[c2]
/: Nu te uita la marea-nvolburată
Oricât de mare-i valul ei cumplit
Privește spre Acel ce altădată
A spus doar un cuvânt și s-a oprit :/

[v3]
În marea zi, cea binecuvântată
Când Domnul sus pe nori va apărea
Tu vei primi răsplata minunată
Dac-ai umblat smerit pe calea Sa
El îți va spune: ”
Vino slugă bună
În bucuria ce ți-am pregătit”
Vei sta atunci cu sfinții împreună
La masa Lui în Raiul strălucit.

[c3]
/: Mai rabdă, te mai roagă, mai așteaptă
Nu da ’napoi creștine obosit
Căci în curând vin zorii, se arată
Pe cer al dimineții răsărit :/