[title]
E timpul de trezire {composer: {Otniel Stirb}, {rcId: {215160}}

[sequence]
v1,c,v2,c,v3,c

[v1]
E timpul de trezire e-aproape-a Sa venire
Se-aude o strigare pe pământ
Ești gata de Răpire cu haina pentru Mire?
Te-ntreabă azi pe tine Duhul Sfânt!
Candela ți-e aprinsă sau e aproape stinsă
Mai ai din undelemnul sfânt în vas?
La ușă bate Domnul, să nu te prindă somnul
Răpirea poate fi în orice ceas!

[c]
Ești gata frate pentru-ntâmpinare?
Întreabă-te atunci unde vei fi
/: Noi nu știm clipa când Isus apare
Dar știm căci Cel ce vine va veni :/

[v2]
Trăim cu toți momente când mari evenimente
La fiecare pas ne prevestesc
O zi de judecată în care lumea toată
Va sta ’naintea Tronului Ceresc
Trezește-te acuma să nu îți pierzi cununa
Mai e puțin și noaptea-i pe sfârșit
Biserică aleasă mai luptă și veghează
„
Poporul Meu fi treaz, fi pregătit!”

[v3]
Se dau mereu semnale să fim atenți pe Cale
Răpirea-i mai aproape ca oricând
Cuvântul ne vorbește ceva se pregătește
Mai mult ca niciodată pe pământ
Se-aude iarăși glasul: fecioară umple-ți vasul
Se-apropie ai dimineții zori
Ferice de cei care mai stau în așteptare
Căci ei vor fi răpiți mai sus de nori.