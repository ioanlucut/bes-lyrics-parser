[title]
Nu e furtuna prea mare {author: {Otniel Stirb}, {rcId: {165250}}

[sequence]
v1,c,v2,c,v3,c2

[v1]
Nu e furtună prea mare
Nici încercare prea grea,
Nu e problema din care
Isus nu te poate scăpa.
Acel ce-a creat și natura
Și marea și vântul cumplit,
E Domnul Isus, e Mesia,
Cu tine la drum a pornit.

[c]
/: Încrede-te frate în Cel care poate
Pe valuri sa poarte corabia ta.
El umblă pe mare când vântul e tare,
Ți-aduce salvare în clipa cea grea. :/

[v2]
Așa ca și Petru pe ape,
Când vrei să pornești spre Isus,
Pășești prin credință în noapte,
Deodată de valuri ești dus.
Dar Domnul e chiar lângă tine,
El mâna ți-a-ntins, te-a salvat.
Ce bine-i să ai lângă tine
Așa Salvator minunat!

[v3]
Când vezi că se tulbură marea
Și norii deasupra ta vin,
Să nu-ți pierzi tu, frate, răbdarea,
Curând cerul va fi senin.
Tu pune-ți nădejdea în Domnul
În Cel care poate salva,
Oricât ar fi valul de mare,
Tu strigă și nu te lăsa.

[c2]
/: Isuse, Isuse, întinde-mi Tu mâna
Și scapă-mă, Doamne, din valul cumplit.
De Tine ascultă și marea și vântul,
La glasul Tău, Doamne, furtuni s-au oprit. :/