[title]
Se simte astazi tot mai rar {composer: {Otniel Stirb}, {rcId: {233988}}

[sequence]
v1,c,v2,c,v3,c,v4,c

[v1]
Se simte astăzi tot mai rar
A Duhului putere
Biserici multe fără har
Ajuns-au zile grele,
Suntem din ce în ce mai reci
La slujbele divine
Izvoarele-s aproape seci,
Pierim fără de Tine.

[c]
O, Doamne îndură-Te de noi,
Ai milă, Bun Părinte,
Ni-e dor de dragostea dintâi
Curată și fierbinte
Suntem aproape să intrăm
În țara mult promisă
Putere-Ți cerem, Te rugăm
Căci lupta e încinsă

[v2]
Chiar lumea-ntreagă s-a schimbat
E multă-nvățătură
Păcatul nu mai e păcat
Rușinea, e „cultură”
E tot mai greu să mai găsești
Iubire și dreptate
Creștinii sunt tot mai firești,
E multă falsitate.

[v3]
E mare zarvă pe pământ
Și ură-ntre popoare
Se-ncalcă azi Cuvântul Sfânt
E-atâta nepăsare
Fecioare, voi ce-ați adormit
De lunga așteptare,
S-aveți uleiul pregătit
Căci Mirele apare!

[v4]
Pe drumul înspre Canaan
Spre sfânta-mpărăție
Cu Tine Doamne an de an
Străbatem prin pustie
Sub soarele dogoritor
Doar Tu ne ești drapelul
Cu Tine Bunule Păstor,
Noi vom atinge țelul