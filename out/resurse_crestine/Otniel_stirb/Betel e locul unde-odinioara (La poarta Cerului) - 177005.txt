[title]
Betel e locul unde-odinioara (la poarta cerului) {composer: {Otniel Stirb}, {rcId: {177005}}

[sequence]
v1,c,v2,c,v3,c

[v1]
Betel e locul unde-odinioară
Un biet fugar cu Domnul s-a-ntâlnit.
Acolo în pustie, printr-o scară,
/: Pământul și cu cerul s-au unit. :/

[c]
/: La poarta cerului găsești odihnă,
Aici e locul binecuvântat
Și orice păcătos poate să vină
Căci ușa harului nu s-a-ncuiat. :/

[v2]
Tu, tânăr ce mai pribegești pe cale,
Ai fost adus în Casa Domnului,
Te-așteaptă iar în pragul Casei Sale
/: O piatră căpătâi și tu să-ți pui. :/

[v3]
Mai treci, o, Doamne, azi prin adunare
Și fă din Casa Ta un sfânt Betel!
Să simtă toți bolnavii vindecare,
/: Căci Tu lucrezi și azi în Israel. :/