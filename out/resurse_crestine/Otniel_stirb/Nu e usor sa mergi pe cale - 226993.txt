[title]
Nu e usor sa mergi pe cale {author: {Otniel Stirb}, {rcId: {226993}}

[sequence]
v1,c,v2,c,v3,c,v4,c

[v1]
Nu e ușor să mergi pe cale
Prin lumea plină de păcat
Să stai mereu în așteptare
Când toti îți spun că ești uitat

[c]
/: Fii treaz și luptă-te mereu
Chiar dacă drumul tău e greu
Privirea ta s-o-ndrepți în sus
Urmează-L numai pe Isus :/

[v2]
Nu e ușor să mergi spre țintă
Când frații tăi privesc ’napoi
Dar tu veghează fii lumină
Când bezna nopții e în toi

[v3]
Nu e ușor să-ți duci povara
Când alții n-au nimic de dus
Și răbdător să-nduri ocara
De dragul Domnului Isus

[v4]
Nu e ușor dar mergi ’nainte
Și rabda până la sfârșit
Urmând mereu Cuvântul Vieții
De toate fi-vei răsplătit