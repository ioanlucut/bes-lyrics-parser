[title]
Cu adanci suspine negraite {author: {Otniel Stirb}, {rcId: {235612}}

[sequence]
v1,c,v2,c,v3,c

[v1]
Cu adânci suspine negrăite
Duhul Sfânt se roagă pentru noi
Să ne fie rugile primite
Când suntem la vreme de nevoi,
Fără Duh suntem uscate oase,
Fără El e totul un pustiu
Dar comoara ce-o purtăm în vase
Ne-a făcut să fim un suflet viu.

[c]
/: Să nu-ntristăm pe Duhul Sfânt
El e arvuna moștenirii
Ce ne va lua de pe pământ
Când va suna ceasul răpirii :/

[v2]
Azi avem programe-aglomerate
Dar adeseori fără de har
Rugăciuni prin Duh, înflăcărate
Întâlnim din ce în ce mai rar,
Duhul Sfânt, puterea Cincizecimii
Ne-a fost dat aici, Mângâietor
Să-L lăsăm dar liber, să lucreze
Pregătind mireasa pentru zbor.

[v3]
Să ne punem astăzi o-ntrebare
Fraților, vedem unde-am ajuns?
Tot mai multe și amăgitoare
Erezii în turmă au pătruns.
Dacă vrem să-ntâmpinăm răpirea
Să veghem mai mult ca orișicând,
Să ducem pân’ la capăt mântuirea
Și vom fi răpiți de Duhul Sfânt.