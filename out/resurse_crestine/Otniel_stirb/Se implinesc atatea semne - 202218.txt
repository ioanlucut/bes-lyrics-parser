[title]
Se implinesc atatea semne {author: {Otniel Stirb}, {rcId: {202218}}

[sequence]
v1,c,v2,c,v3,c

[v1]
Se împlinesc atâtea semne,
Răsplata noastră-i la un pas,
Când Prințul slăvilor eterne
Va reveni în tainic ceas.
Suntem aproape să Se-arate
Luceafărul din zori de zi,
Te-ntreabă astăzi soră, frate:
„
Ești pregătit a-L întâlni?”

[c]
/: O, Aleluia, o, Maranata!
Isus curând va reveni!
Te-ntreabă, suflete, ești gata
Să poți zbura spre veșnicii? :/

[v2]
Azi lumea-ntreagă se frământă,
Se clatină din temelii,
Se pregătește Apocalipsa
Și tot ce-i scris se va-mplini.
Dar pentru voi, care vă temeți
De minunatul Nume sfânt,
Hristos, Neprihănitul soare,
Va răsări pe cer curând.

[v3]
Azi mântuirea-i mai aproape
Decât atunci când am crezut,
Să nu ne vindem moștenirea,
Nici dreptul de întâi născut.
Veniți ca să luăm aminte
La tot ce Domnul ne-a-nvățat,
Mai hotărâți pășind ’nainte,
Să-L așteptăm pe Împărat.