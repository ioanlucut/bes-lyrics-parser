[title]
Intr-o zi un calator din ierusalim {author: {Otniel Stirb}, {rcId: {233436}}

[sequence]
v1,c,v2,c2,v3,c3

[v1]
Într-o zi, un călător din Ierusalim
A căzut între tâlhari pe un drum străin.
L-au bătut, l-au jefuit și l-au dezbrăcat
Lângă drum, aproape mort, jos ei l-au lăsat.

[c]
/: Au trecut pe lângă el
Un preot și-un levit
Plini de grijuri, frământați ei l-au ocolit
Dar pe-același drum trecu
Și-un Samaritean
Rănile i le-a legat și l-a dus la han :/

[v2]
Căci tâlharii mai pândesc azi printre creștini
Pe cei care nu rămân în Ierusalim.
Fără milă sunt trântiți, pradă la pământ
Toți acei ce nu primesc sfatul din Cuvânt.

[c2]
/: Tu Samaritean milos cerul ai lăsat
Și spre noi în vale jos
Blând Te-ai aplecat
Pe-ale noastre răni ai pus
Untdelemn și vin
Și la hanul Tău ne-ai dus pe al Tău asin :/

[v3]
Dar mai sunt și azi la fel preoți și leviți
Care trec nepăsători pe lângă cei răniți.
Pentru cel căzut în drum, timp nu le-a rămas
Ei la slujbe se grăbesc privind mereu la ceas.

[c3]
/: Doamne Ție-Ți mulțumim
Că ne-ai căutat
Prin această lume rea plină de păcat
Prețul nostru l-ai plătit Tu cu viața Ta
Când pe cruce Te-ai jertfit
Sus la Golgota :/