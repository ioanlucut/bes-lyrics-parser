[title]
Nu aici e raiul fratilor {author: {Otniel Stirb}, {rcId: {225329}}

[sequence]
v1,c,v2,c,v3,c

[v1]
Cât ar fi de bine pe pământ
Toți plecăm din lume rând pe rând
Viața-i vis ce zboară de la noi
Ca suveica iute prin război
Și prin orice țară am umbla
Pribegind mereu prin lumea rea
Ca o floare rară între spini
Ne simțim ades printre străini.

[c]
/: Nu aici e raiul fraților
Pe pământ suntem doar trecători
Suntem cetățeni acolo sus
În țara pregătită de Isus :/

[v2]
E frumos pământu-n lung și-n lat
Să admiri decorul minunat
Dar cetatea noastră cea de sus
E zidită însuși de Isus
Căci din ziua când S-a înălțat
El mereu lucrează la palat
Și-ntr-o zi așa cum ne-a promis
Ne va duce iar în Paradis.

[v3]
Nu găsim pe-acest pământ străin
Colț de țară fără de suspin
Dar avem nădejdea că-ntr-o zi
Vom uita de valea plângerii
Lumea-aceasta nu e pentru noi
Vom pleca din ea cu pumnii goi
Nu luăm nimic de-aici de jos
Numai ce-am lucrat pentru Hristos.