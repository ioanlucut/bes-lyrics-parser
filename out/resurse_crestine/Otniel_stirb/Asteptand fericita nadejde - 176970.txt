[title]
Asteptand fericita nadejde {composer: {Otniel Stirb}, {rcId: {176970}}

[sequence]
v1,c,v2,c,v3,c

[v1]
Se-mplinesc ale Tale cuvinte
Ce-n Scripturi, Doamne, Tu le-ai lăsat,
Azi vedem ce ne-ai spus dinainte,
Omenirea de Tine-a uitat!
Tot mai mult ești respins azi, Isuse,
Ca și-atunci când ai fost pe Pământ,
Dar în taină, în inimi ascunse,
Arde-un dor să revii mai curând!

[c]
/: Așteptând fericita nădejde,
Doamne, știm că-ntr-o zi vei veni
Și de-aici, din amar și durere,
Sus la Tine Tu ne vei răpi!
Ce măreață, sublimă cântare,
Zarea-ntreagă atunci va umplea,
Când al nost’ Mire sfânt va apare,
Ne va șterge din ochi lacrima! :/

[v2]
Pe Pământ răutatea domnește,
Tot mai mult dragostea s-a răcit,
Azi Cuvântul Tău sfânt se-mplinește,
E aproape-al robiei sfârșit!
În curând va veni judecata
Pentru lumea ce zace-n păcat,
Dar Mireasa așteaptă răsplata,
Vino, Doamne, că ne-am săturat!

[v3]
Așteptăm ziua aceea, Isuse,
Când în corul ceresc vom cânta!
Ce splendori, ce momente nespuse,
Când Mireasa spre Cer va zbura!
Pân-atunci, Doamne, ascultă-ne glasul
Și grăbește-Ți venirea pe nori,
Întărește credința și pasul
Să vegehem așteptând până-n zori!