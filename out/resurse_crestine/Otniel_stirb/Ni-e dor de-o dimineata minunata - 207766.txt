[title]
Ni-e dor de-o dimineata minunata {author: {Otniel Stirb}, {rcId: {207766}}

[sequence]
v1,c,v2,c,v3,c,v4,c

[v1]
Cu dor în piept privim spre zări albastre
Și ne frământă-n taină un răspuns.
Ne întrebăm „mai este mult din noapte,
Și după noi când vei veni, Isus?”

[c]
Ni-e dor de-o dimineață minunată,
Când lacrimi pe obraz nu vor mai fi,
Când toată truda ne va fi uitată,
Ah, vino Mire, nu mai zăbovi!

[v2]
Am vrea să știm când vom lăsa Pământul
Cu-atâtea lacrimi, zbucium și nevoi.
Te așteptăm și-n piept ne arde dorul
Să vii, Isuse, vino după noi!

[v3]
Ce sărbătoare nemaintâlnită
Va fi atunci pe bolta cerului,
Când credincioșii vor pleca acasă
Să-nceapă nunta mare-a Mielului!

[v4]
De vrei s-ajungi la nunt-acea, frate,
Nu zăbovi cât încă mai e har,
Lucrează azi cât încă se mai poate,
Doar grâul bun va fi pus în grânar!