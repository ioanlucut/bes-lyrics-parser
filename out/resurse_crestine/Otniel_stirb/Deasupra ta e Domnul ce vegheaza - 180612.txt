[title]
Deasupra ta e domnul ce vegheaza {author: {Otniel Stirb}, {rcId: {180612}}

[sequence]
v1,c,v2,c,v3,c,v4,c

[v1]
Deasupra ta e Domnul ce veghează
Să-Și împlinească sfântul Său Cuvânt,
El nici nu doarme, nici nu dormitează,
E Vegheatorul cel Măreț și Sfânt.

[c]
/: Nu te-ntrista peste măsură,
Căci Domnul n-a uitat de tine!
El scoate aurul din zgură
Și vrea să strălucești mai bine! :/

[v2]
Căci dacă Domnul n-ar veghea o clipă,
Asupra ta când treci prin greu cuptor,
Tu n-ai putea cunoaște brațul tare
Ce-ți va veni la timp în ajutor!

[v3]
Și chiar de-ar fi de șapte ori cuptorul
Tot mai încins, tot mai înflăcărat,
Tu nu uita că Domnul, Vegheatorul,
E și-n cuptor atunci când L-ai chemat.

[v4]
Privește-ți urma pașilor în vale,
Câte-ncercări, ispite-ai biruit
Și când ai zis că nu mai poți pe cale
Din toate, Domnul, El te-a izbăvit!