[title]
As vrea sa cant iubirea {author: {Daniela Haidaciuc}, {rcId: {166757}}

[sequence]
v1,c,v2,c,v3,c,v4,c

[v1]
Aș vrea să cânt iubirea
În versul ei duios
Ea este împlinirea,
Darul cel mai frumos
De la Hristos - Iubirea!

[c]
Iubirea e refrenul vieții,
Întruparea frumuseții,
Melodie în acorduri cerești.
Se-ascund în tainele-mplinirii
Melodiile iubirii,
Puritatea crinilor cerești.

[v2]
Revarsă în torente
Iubirea pe pământ,
Trăiri și sentimente
Ascunse-ntr-un cuvânt,
Ne-a dat Cel Sfant - Iubirea!

[v3]
Cea mai frumoasă floare
Ce ne-a lăsat Isus
Aduce sărbătoare
Și-n sufletul răpus,
Ne-a dat Isus - Iubirea!

[v4]
Iubirea-i mângâiere,
Alin în ceasul greu,
Iubirea este darul
Lăsat de Dumnezeu,
S-avem mereu - Iubirea!