[title]
Te vad cum plangi {author: {Daniela Haidaciuc}, {rcId: {172381}}

[sequence]
v1,c,v2,c,v3,c,v4,c

[v1]
Te văd cum plângi în neagră disperare,
Din valul greu nu-ți mai găsești scăpare.
Te lupți din greu, te lupți ades cu tine,
O, fiul meu, să nu te lași de Mine!

[c]
Să nu te lași, să nu te lași de Mine,
Când este greu și lupți ades cu tine,
Să nu te lași căci Îmi arăt puterea,
Chiar de-ai căzut și ești rănit,
Chiar de vrăjmașul te-a lovit,
Îți leg Eu rana, și-Ți alin durerea!

[v2]
Știu că ți-e greu când treci prin încercare,
Ți-ascult suspinul, simt rana cum te doare!
De plânsul tău mă doare și pe Mine,
Cu tine sunt și nu te las în lume.

[v3]
Cu tine sunt când valul te lovește,
Cu tine sunt când pasu-ți obosește.
Ești în cuptor ca să-ți încerc credința,
Dar tot Eu, Domnul, îți dau biruința.

[v4]
Te vreau curat, te vreau doar pentru Mine,
Să nu iubești nimic ce-i rău din lume.
Să poți iubi cu-a Mea iubire pură,
Copilul meu, vreau aur fără zgură!