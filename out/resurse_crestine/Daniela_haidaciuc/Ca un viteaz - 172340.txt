[title]
Ca un viteaz {composer: {Daniela Haidaciuc}, {rcId: {172340}}

[sequence]
v1,v2,v3,v4,v5,v6,v7

[v1]
E vremea când pe câmpul de luptă
Ostași sunt puțini și au ațipit.
E vremea frați, e vremea din urmă
Când Domnu-mplinește ce a profețit.

[v2]
Ca un viteaz avântă-te în luptă
Să mai salvezi ce poate fi Salvat,
Și nu uita căci Domnul te ajută
Deci luptă tu frate, luptă ne-ncetat!

[v3]
E vremea când puțini mai lucrează
În câmpul Domnului ce a-nțelenit.
O frate drag, fii treaz și veghează
E Domnul cu tine, nu te da biruit!

[v4]
Un lucrător zelos în via sfântă
Să fii mereu căci Domnul te-a chemat,
Și nu uita că Domnul te ajută
Deci luptă tu lupta frate ne-ncetat!

[v5]
E vremea când pe marea vieții
Un val cheamă altul și lupta e grea.
Nu-i nimeni să zică: fă Doamne să se-oprească!
Furtuna și valul te vor asculta!

[v6]
Din val în val purtați mereu de ape
Sunt frații tăi pe care-i poți salva,
Le poți vorbi, te poți ruga în taină
Iar Domnul Isus îi va ridica!

[v7]
E vremea frați cât încă se mai poate
Prin rugi cu credință să mai salvați
Pe cei pierduți, pe cei purtați de valuri,
Ca-n Domnul să fie și ei ancorați!