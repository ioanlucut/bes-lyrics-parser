[title]
O spune-mi fiul meu {author: {Daniela Haidaciuc}, {rcId: {212681}}

[sequence]
v1,v2,v3,v4

[v1]
O, spune-Mi, fiul meu,
O, spune-Mi ce te doare
Căci Eu vreau să alin
A ta durere mare.
/: La crucea Mea să vii
Cu rana-nsângerată
Să-Mi spui așa cum știi
A ta durere toată :/

[v2]
O, spune-Mi, fiul meu,
Ce te înfricoșează
De ce te temi ades
Și ochii-ți lăcrimează.
/: Când te păzesc mereu
Iar Duhul Meu e-n tine
Când Eu sunt Tatăl tău
Iar tu trăiești prin Mine :/

[v3]
O, spune-Mi, fiul meu,
O, spune-Mi ce te ține
Încă-n păcatul tău
Să nu te-ntorci la Mine
/: O spune-Mi, fiul meu,
Căci vreau să-ți dau iertare
Și sufletului tău
Să-i dau eliberare :/

[v4]
Tu, drag copilul Meu,
Ce porți atâtea doruri
Se vor sfârși-ntr-o zi
La locul tău din ceruri.
/: Fii tare-n orice ceas
Și-nvinge suferința
Căci singur nu te las
Ci-ți întăresc credința :/