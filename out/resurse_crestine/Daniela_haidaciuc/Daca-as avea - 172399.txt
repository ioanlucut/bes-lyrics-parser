[title]
Daca-as avea {author: {Daniela Haidaciuc}, {rcId: {172399}}

[sequence]
v1,v2,v3,v4

[v1]
Dacă-aș avea în astă lume
Tot ce-al meu suflet și-a dorit,
Nu mi-ar mai arde-n piept dorința
De Tine să mă simt iubit.
N-aș mai dori o mângâiere
Din Mâna-Ți plină de balsam,
N-aș mai simți că în durere
Numai pe Tine eu Te am!

[v2]
Dacă-aș simți aici într-una
Iubirea cu al ei fior,
De-a Ta iubire nu mi-ar arde
În piept o flacără de dor.
N-aș ști să-Ți mulțumesc de ruga
Cu Duh și negrăit suspin,
În care-Ți cer să-mi lași iubirea
Să mă inunde pe deplin.

[v3]
Dacă-a mea frunte mângâiată
Ar fi în orice suferinți,
Cum aș putea să simt în Duhul
Cu mâna-Ți caldă cum m-alinți?
Cum aș putea să simt a Tale
Dulci mângâieri prin Duhul Sfant,
Dacă-al meu suflet de iubire
Ar fi umplut de pe Pământ?

[v4]
O Doamne Tu nu-mi saturi duhul
De dragostea de pe Pământ,
Ca el să poată să-nseteze
De dorul Tău mai mult arzând!
Așa îmi dai Tu Sfinte Doamne,
Și-așa aș vrea ca să primesc,
Și-n primăveri, și-n ierni, și-n toamne,
Până în cerul Tău sosesc!
Să nu-mi aducă-n dar Pământul
Tot ce-mi lipsește și-mi doresc,
Dacă-aș primi a lui iubire
Uitând de ce-i Dumnezeiesc!