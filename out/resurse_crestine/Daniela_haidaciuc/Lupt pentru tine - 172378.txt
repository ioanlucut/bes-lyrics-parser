[title]
Lupt pentru tine {author: {Daniela Haidaciuc}, {rcId: {172378}}

[sequence]
v1,c,v2,c,v3,c,v4,c

[v1]
Îmi este-atât de greu prin furtuni să n-aintez,
Te rog să-mi dai putere să pot ca să veghez.
Chiar și când drumul meu e-ngust, cărarea-mi este grea,
Cuvântul Tău trimis din cer imi e lumina mea!

[c]
Eu lupt pentru Tine, Tu războiul biruiești,
Tu lupți pentru mine să-mi arăți că mă iubești.
Vrăjmașului prin legământ i-am declarat război,
Dar noi suntem copiii Tăi și Tu lupți pentru noi!

[v2]
Vrajmașul când mi-arată ale lumii bogății,
Tu îmi arăți că ești Stăpân și-n mâna Ta le ții!
Nu vreau să lupt ca să-mi adun comori de-aici de jos,
Lupt pentru cer, c-aicea jos de toate-mi dă Hristos!

[v3]
M-ajuți să merg ’nainte în cale chiar de-am spini,
De m-a rănit Vrajmașul, durerea mi-o alini.
Când rana-mi sângerează și-un dor îmi arde-n piept,
În mine pui un dor mai sfânt pe Tin’să Te aștept!

[v4]
Când soarele răsare în chip strălucitor,
Isuse imi umple viața cu dragoste și dor.
În zori de dimineață mi-aduce mângâieri,
Și zile de furtună El le schimbă-n primăveri!