[title]
Goleste-ma de mine si umple-ma de tine {composer: {Mihail Dimitriu}, {rcId: {7131}}

[sequence]
v1,v2,v3,v4,v5,v6

[v1]
Mi-ai spus Doamne Isuse, că ai întemeiat
Cereasca-mpărăție, unde-ai chemat pe-oricine;
/: Și pentru ca, Tu, Doamne, să-mi fii sfânt Împărat,
Golește-mă de mine, și umple-mă de Tine. :/

[v2]
Și cum odinioară, fruntașul Nicodim,
Veni la Tine noaptea, și Îți ură de bine,
/: Te rog și eu, o Doamne, sfânt Creator sublim,
Golește-mă de mine, și umple-mă de Tine. :/

[v3]
Citind în Sfânta Carte, ce Tu ai spus atunci,
Urmez și eu, o Doamne, povețile-Ți divine.
/: Ca să mă nasc din Duhul, conform sfintei porunci,
Golește-mă de mine, și umple-mă de Tine. :/

[v4]
Fiindcă nu îmi place, să fiu doar fariseu,
Ajută-mi, te rog Doamne, să-mi lepăd al meu sine;
/: Și ca s-ajung mai iute, născut din Dumnezeu,
Golește-mă de mine, și umple-mă de Tine. :/

[v5]
De omul vechi, ajută-mi, să mă dezbrac, căit,
Să-l răstignesc pe cruce, așa cum se cuvine,
/: Ca să mă-mbrac în omul, cel nou, neprihănit,
Golește-mă de mine, și umple-mă de Tine. :/

[v6]
Cum sfânta-mpărăție, se regăsește-acum,
În cei născuți din Tine, în Tine mă menține;
/: Nu mă lăsa, o Doamne, din Mâna-Ți nicidecum,
Golește-mă de mine, și umple-mă de Tine. :/