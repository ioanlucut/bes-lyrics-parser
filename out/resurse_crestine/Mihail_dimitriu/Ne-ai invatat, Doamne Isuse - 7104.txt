[title]
Ne-ai invatat doamne isuse {author: {Mihail Dimitriu}, {rcId: {7104}}

[sequence]
v1,c,v2,c,v3,c

[v1]
Ne-ai învățat Doamne Isuse,
Ca să rămânem în Tine,
Căci despărțiți de Tine Doamne,
Noi nimic nu facem bine;
Și pentru a rămâne-n Tine,
Păcatele să părăsim,
Fiind călăuziți de Duhul,
Ca Tine noi vrem să trăim.

[c]
Ajută-ne Doamne Isuse,
Să facem așa cum ai spus,
Și toate să-Ți fie supuse
Și gândul să ne fie sus.

[v2]
Iar dacă am rămas în Tine,
Noi facem tot ce poruncești,
Și îi iubim pe-ai noștri semeni,
Așa de mult cum Tu-i iubești,
Iar cât călătorim pe Terra,
La toți noi Te mărturisim,
Și-aducem cât mai multă roadă,
Cu Tine ne împărtășim.

[v3]
Și dacă vom rămâne-n Tine,
Cu Tine noi în veci vom fi,
Și vom scăpa de iadul groaznic,
Și-n rai vom fi în veșnicii.
Iar pentru-această viață scurtă,
Tu ne-ai promis că ne vei da
Tot ceea ce noi îți vom cere,
Tot ce e după voia Ta.