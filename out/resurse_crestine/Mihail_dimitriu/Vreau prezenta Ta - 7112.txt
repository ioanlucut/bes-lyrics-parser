[title]
Vreau prezenta ta {composer: {Mihail Dimitriu}, {rcId: {7112}}

[sequence]
v1,c,v2,c,v3,c,v4,c

[v1]
Eu vin la Tine Sfinte Tată,
Și nu voiesc nimic să-Ți cer;
Vreau doar prezența Ta curată,
S-o simt în trupul efemer.

[c]
Vreau prezența Ta,
Alte lucruri nu Îți cer.
Astfel voi fi întărit,
Nu voi fi stingher.

[v2]
Îndură-Te, Doamne, de mine!
Căci sunt pribeag și părăsit!
Privirile le simt străine,
Și de puteri eu sunt sleit.

[v3]
Colindător sunt pe planetă,
Colindător spre Țara mea.
Și viața-mi este incompletă,
Când eu nu simt prezența Ta.

[v4]
Nu vreau să mă mai uit în urmă,
Ci doar spre Tine să privesc.
Când firul vieții mi se curmă
Pe Tine eu Te regăsesc.