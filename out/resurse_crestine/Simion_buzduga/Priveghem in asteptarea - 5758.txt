[title]
Priveghem in asteptarea {author: {Simion Buzduga}, {rcId: {5758}}

[sequence]
v1,c,v2,c,v3,c,v4,c

[v1]
Priveghem în așteptarea Mielului sfânt, glorios;
Așteptăm mult întâlnirea cu al nost’ Isus Hristos.
Nime-n lume fericire nu ne dă, cum El ne-a dat;
Așteptăm a Sa venire, este timpul de plecat.

[c]
/: Va veni și vremea noastră;
Duhul Sfânt ne-a înălța
Mai presus de zare-albastră,
Glorie, Aleluia! :/

[v2]
Doamne, Tu ne-asculți suspinul înălțat prin rugi și cânt,
Ne redai mereu alinul, Tu rămâi același: Sfânt!
Suntem și-azi urâți de lume și de râsul celor răi;
Greul nu avem cui spune, noi dorim să fim ai Tăi!

[v3]
Marea urlă, vântul bate, dă semnale tuturor
Că-ntr-o zi uita-vom toate, când ne-om înălța în zbor.
Pregătiri se fac în ceruri, ceru-așteaptă marea zi;
Îngerii vuiesc în coruri, ei pe veci cu noi vor fi.

[v4]
Chiar de vremea e pustie și-ncărcată de pustiu,
Chiar de iarna o să vie peste toate, una știu:
Dincolo de neaua rece văd câmpiile-nverzind;
Dincolo de tot ce trece văd flori sfinte răsărind.