[title]
Pe marea vietii lin spre larguri {composer: {Simion Buzduga}, {rcId: {5535}}

[sequence]
v1,c,v2,c,v3,c,v4,c

[v1]
Pe marea vieții, lin, spre larguri
A voastră barcă s-a lansat
Cu țintă înspre sfinte țărmuri,
Spre raiul sfânt și minunat.

[c]
/: Conducător în barca voastră nouă
S-aveți pe Domnul Isus ne’ncetat!
El singur poate să v-aducă vouă
Victorie spre Portul așteptat. :/

[v2]
Pe-oceanul vieții, se ridică
Atâtea valuri și furtuni!
Orice-ar veni, să n-aveți frică,
Vă va scăpa ca prin minuni!

[v3]
Curând la orizont în zare
O să zăriți un țărm sublim;
Veți ancora, în sărbătoare,
Curând sus în Ierusalim.

[v4]
Catargul vostru să se lase
Sub călăuza Domnului!
N-o să ciocnească alte vase,
Nici stâncile oceanului.