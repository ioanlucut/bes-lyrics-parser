[title]
Chemarea sfanta astazi mai rasuna {author: {Tania Pintilie}, {rcId: {238488}}

[sequence]
v1,c,v2,c,v3,c

[v1]
Chemarea sfântă astăzi mai răsună
Pentru acei ce încă rătăcesc;
Aceeași milenară veste bună
Ne cheamă la Părintele ceresc.

[c]
Întoarce-te acuma chiar din vechiul vieții drum,
Renunță la păcatul tău și vino chiar acum
Pe drumul care duce către patria de sus;
Întoarce-te, întoarce-te și vino la Isus!

[v2]
De doua mii de ani se tot vestește
El moartea-n locul tău a suferit;
Întoarce-te, iertarea Lui primește,
Să fii pe veșnicie mântuit.

[v3]
Chiar dacă azi a Domnului chemare
Tot mai puțini o cred și o primesc,
Gândește-te la propria-ți salvare
Și-ntoarce-te la Mirele ceresc.