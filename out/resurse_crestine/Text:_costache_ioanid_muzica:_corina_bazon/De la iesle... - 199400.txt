[title]
De la iesle {composer: {Text: Costache Ioanid, Muzica: Corina Bazon}, {rcId: {199400}}

[sequence]
v1,c,v2,c

[v1]
De la iesle pân-la cruce...
Cât amar, cât suflet frânt!
Ce alean, ce milă dulce
Te-a putut din cer aduce pe pământ?
De la staul la Golgota...
Numai zbucium și colind.
Trist privea spre cruce bolta.
Munții grei porneau revolta clocotind!

[c]
De la iesle pân-la mine...
Câte lacrimi, câți martiri!
Unde voi găsi suspine,
Doamne, să-ți aduc depline mulțumiri?

[v2]
De pe fân și pân-la cuie
Numai răni și vânătăi,
Ce cuvinte pot să spuie
Cum plângeai pe-o cărăruie pentru-ai Tăi?
Din Egipt în Ghetsimani...
Numai plâns și privegheri...
Crunt pândeau în drum dușmanii,
Până n-au mai fost Betanii nicăieri.