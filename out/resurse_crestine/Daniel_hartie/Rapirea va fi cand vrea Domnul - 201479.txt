[title]
Rapirea va fi cand vrea domnul {author: {Daniel Hartie}, {rcId: {201479}}

[sequence]
v1,c,v2,c,v3,c

[v1]
Răpirea va fi când vrea Domnul,
Căci El este-Atotștiutor,
Iar omul e doar o suflare-
Se trece, se stinge ușor.
Sfârșitul e-atât de aproape..
Sunt semne ce clar ne vorbesc:
Popoare întregi se-nspăimântă
Și oameni cu groază privesc.

[c]
De-aceea, acum cu grăbire
Spre Domnul veniți să strigăm
La El vom găsi izbăvire.
Curând noi Acasă plecăm.
Credința e tot ce rămâne,
Credința ne duce în Sus.
Pământul acesta va arde,
Dar noi vom pleca la Isus.

[v2]
Voi frați, voi surori sus privirea
Curând se aude un glas
Când Mirele-Și cheamă oștirea
Să strângem uleiul în vas.
De-aceea trăiți așteptarea,
Momentul acela sublim
E-atât de aproape să vină
Cu Domnul la nunta să fim!

[v3]
Răpirea va fi când vrea Domnul,
Iar zarea se va lumina.
Acel ce-a învins pe Golgota
În slavă se va arăta.
Acei ce iubesc al Său nume,
Acei care mult L-au iubit
Porni-vor spre Țara eternă
Spre locul de Tatăl gătit.
Amin!