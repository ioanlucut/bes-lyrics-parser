[title]
Vreau sa adun acele comori {author: {Ana Haz}, {rcId: {111813}}

[sequence]
v1,c,v2,c,v3,c,v4,c

[v1]
Vreau să adun acele comori care țin în veci,
Du-mă, Isuse, cu Tine pe la bătrâni când treci,
Lasă-mă să Te privesc cum le vorbești,
Cum ani le mai dai, ca vulturul cum îi întinerești,
Iar când îi vei găsi în lacrima mea,
Singuri, părăsiți, Isuse drag, nu îi lăsa!

[c]
Pe calea vieții Tu ai așezat
Pietre prețioase și aur curat,
Mă trezesc să le-adun dimineața în zori,
Atâta Iubire! Atâtea comori!

[v2]
Vreau să adun acele comori care țin în veci,
Du-mă, Isuse, cu Tine pe la bolnavi când treci,
Lasă-mă să Te privesc cum rana o-nchizi,
Cum le iei durerea, cum îi alini pe-acei suferinzi,
Apoi să-Ți mulțumesc cu-acel vindecat
Pentru care, ’n Numele Tău, crezând m-am rugat.

[v3]
Vreau să adun acele comori care țin în veci,
Du-mă, Isuse, cu Tine pe la săraci când treci,
Lasă-mă să Te privesc, pâinea-mpărțind,
Cum îi îmbraci ca cei mai frumoși crini de pe câmp,
Un imn de slavă să-Ți cânt cu-acela smerit,
Care în Cer, lângă Tine, Isuse, va fi fericit!

[v4]
Vreau să adun acele comori care țin în veci,
Du-mă, Isuse, cu Tine pe la orfani când treci,
Lasă-mă să Te privesc cum îi mângâi,
Cum Mamă și Tată, Frate le ești, Iubire dintâi,
Lasă o poartă deschisă în viața mea,
În brațe să-i strâng, cu Dragoste, să-i pot ajuta!