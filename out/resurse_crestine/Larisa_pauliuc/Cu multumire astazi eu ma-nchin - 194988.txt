[title]
Cu multumire astazi eu ma-nchin {composer: {Larisa Pauliuc}, {rcId: {194988}}

[sequence]
v1,c,v2,c2,c3

[v1]
Cu mulțumire astăzi eu mă-nchin
Căci pân’ aici, doar Tu m-ai ajutat
Când Te-am chemat în rugă, cu suspin
Mi-ai dat răspuns, deși n-am meritat
Nu voi putea-ndeajuns să-Ți mulțumesc
Căci Harul Tău a fost nespus de mare
Vreau ca viața mea să-Ți dăruiesc
Și să-Ți slujesc, Ție, cu-nflăcarare

[c]
Te rog, Isus, ajută-mă în viață
Să-nvaț să tac, să rabd și să iubesc
Celor din jur să le pot fi povață
Prin tot ce fac, să Te mărturisesc

[v2]
Cât Tu mă vei lăsa pe-acest pământ
Eu voia Ta, mereu vreau să-mplinesc
Prin valuri, clătinat de-aș fi, să cânt
Căci Tu ești Domn, pe Tine Te iubesc
Cuântul Tău vreau să-l primesc mereu
În bucurie dar și-n încercare
Caci vor fi zile cand îmi va fi greu
Dar vreau, Isus, să merg pe a Ta cale

[c2]
Aș vrea să pot striga mereu la Tine
Căci știu, Isuse, doar puterea Ta
Și al Tau Har ce zi de zi mă ține
Și mă-ntărește pentru-a ’nainta

[c3]
/: Mă-ncredințez în brațul Tău cel tare
Viața mea o las în mâna Ta
Și vreau, Isus, ca-n ziua aceea mare
Să fiu și eu în cer la nunta Ta :/ x2