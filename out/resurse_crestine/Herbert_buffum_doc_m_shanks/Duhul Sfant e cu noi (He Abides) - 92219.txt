[title]
Duhul sfant e cu noi (he abides) {composer: {Herbert Buffum, Doc M. Shanks, Traducere RO}, {rcId: {92219}}

[sequence]
v1,c,v2,c,v3,c

[v1]
Sunt atât de fericit, zi și noapte ocrotit
Domnul mă conduce cu puterea Sa;
Am mereu pe calea mea, chiar și-atunci când este grea
Duhul Domnului în viața mea.

[c]
E cu noi, e cu noi
Duhul Domnului, Mângâietor!
Spre locașul pregătit, de Isus, Mire iubit
Duhul Domnului e-ndrumător.

[v2]
În păcate când trăiam, bucurie nu aveam
Însă Domnul mi-a vorbit cu-al Său Cuvânt;
Am primit și eu în dar, mântuirea la Calvar
Viață nouă am prin Duhul Sfânt.

[v3]
Am acum prezența Sa, pacea-mi umple inima
Și sunt liber ca o pasăre în zbor;
Duhul Sfânt, puterea Sa, îmi conduce viața mea
Și prin El, eu sunt biruitor.