[title]
Eram copil cand m-ai chemat {author: {cantare veche, preluare Maria si Gavrila Schop}, {rcId: {204315}}

[sequence]
v1,v2,v3,v4

[v1]
Eram copil când m-ai chemat și dulce mi-ai vorbit
În suflet dorul mi-ai lăsat, Isuse-al meu iubit
De atunci te-aștept Isuse drag cu lacrimi si cu plâns
Te-așteaptă sufletul meu drag iar dorul-i mai aprins
Căci vei veni atunci mi-ai spus că nu mai este mult
Privirea ne-o-ndreptam in sus către locașul sfânt

[v2]
Ne arde inima în piept de-atâta drag și dor
Ne pare drumul-așa de lung prin flăcări de cuptor
Câte necazuri au trecut și valuri mari, șuvoi
Dureri și boli ne-au încercat dar Tu ai fost cu noi
Ce fericiți suntem Isus că-n toate ai vegheat
Cu cât ne-a fost drumul mai greu, cu-atât ne-ai ajutat

[v3]
Apasă des povara grea vrăjmașii ne-nconjor’
Dar Doamne Tu nu ne lăsa nicicând în mâna lor
Cu cât paharu-i mai amar, cu-atât mai dulce sunt
Ți-aducem jertfa la altar, Isuse bun și sfânt
Câte necazuri vor veni de Tine nu mă las
Eu nu dau lumii timpul meu, nu merg cu ea un pas

[v4]
Și-acum Isuse Ție-ți dau iubirea cu al ei glas
Îți dau dulce cântarea mea și-al umbletelor pas
Să vadă lumea că Isus Hristos al meu păstor
Nu m-a lăsat copil orfan printre străini să mor
Nu-mi pasă nici de ura lor când mă batjocoresc
Îți dau iubirea până mor și cântul cât trăiesc
Ce fericiți suntem Isus că-n toate ai vegheat
Cu cât ne-a fost drumul mai greu, cu-atât ne-ai ajutat