[title]
Isus {composer: {Text: Fivii Furnea, Muzica: Adrian Toader}, {rcId: {199263}}

[sequence]
v1,v2,v3

[v1]
S-a-mpovărat cu-a multora durere
Și suferința Singur ne-a purtat.
A biruit a vremii înnoptare
El, singur Fiu al cerului prea’nalt.
Lumina vie pentru-ntâia oară
A fost adusă nouă pe pământ,
Purtănd cu Ea belșugul îndurării,
Vestind prin jertfa-I noul legământ.

[v2]
Izvor al milei, Fiu al umilinței,
În haină purpurie îmbrăcat,
Primea să-I fie trupul, fără vină,
Din neștiința multora, brăzdat.
Răbdănd, vestea o nouă biruință,
O cale sfântă de-a umbla pe ea.
Câți vor să-și curme-n suflet însetarea,
El, dreaptă călăuză le va sta.

[v3]
Isus vestește-a vremii îndurare
Nevrednicilor, moartea-n jertfa Sa;
Copiilor, un Tată-n cer prin care
Putea-vor loc în ceruri câștiga.
Lumina vie pentru-ntâia oară
A fost adusă nouă pe pământ,
Purtănd cu Ea belșugul îndurării,
Vestind prin jertfa-I noul legământ.