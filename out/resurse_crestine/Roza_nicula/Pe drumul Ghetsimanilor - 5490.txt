[title]
Pe drumul ghetsimanilor {author: {Roza Nicula}, {rcId: {5490}}

[sequence]
v1,v2,v3,v4

[v1]
Pe drumul Ghetsimanilor, odată
Treceam ușor pe sub măslini;
/: Și-n șoapta lor, de vânt purtată,
Am auzit atunci îndată
Ce-a fost cândva-n grădina cu măslini :/

[v2]
Și frunzele mai poartă astăzi șoapta
Din frunză-n frunză de măslin,
/: Aceeași amintire minunată:
C-a plâns cândva stingher odată,
A plâns Isus, amar, pe sub măslini :/

[v3]
De treci cândva grădina Getsimani,
De-ți faci cumva vreun drum pe-aici,
/: Ai să-ntâlnești aceleași șoapte
Pe-aripa vântului purtate
C-a plâns Isus amar pe sub măslini :/

[v4]
A plâns amar de mila lumii moarte,
- De-a mea și-a ta pe sub măslini -
/: Ascultă șoapta frunzelor purtate
De vântul lin ce-adesea bate,
În locul unde-a plâns pe sub măslini :/