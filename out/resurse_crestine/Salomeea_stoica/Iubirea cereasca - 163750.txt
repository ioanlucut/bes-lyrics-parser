[title]
Iubirea cereasca {author: {Salomeea Stoica}, {rcId: {163750}}

[sequence]
v1,c,v2,c,v3,c

[v1]
Iubirea cerească e-atât de bogată
E plină de pace și de bucurie,
Iubirea cerească e nevinovată,
/: E aproape de tine și tu nici nu știi. :/

[c]
Sfântul fior ce-a străbătut,
În pieptul tău și te-a mișcat
Iubirea Lui, tu n-ai știut
Că pentru tine El viața și-a dat.

[v2]
Iubirea cerească e sfântă și vie
E plină de roadele Duhului Sfânt
Ea nu se ridică cu aripi de mândrie
/: Ea rabdă durerile de pe pământ. :/

[v3]
Iubirea cerească rămâne în vecie
Când toate vor trece și nu vor mai fi
Dar Domnul iubirii cu noi o să fie,
/: Și noi lângă Domnul în veci vom trăi. :/