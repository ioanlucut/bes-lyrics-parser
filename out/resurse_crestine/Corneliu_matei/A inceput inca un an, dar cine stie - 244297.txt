[title]
A inceput inca un an dar cine stie {author: {Corneliu Matei}, {rcId: {244297}}

[sequence]
v1,c,v2,c,v3,c

[v1]
A început încă un an, dar cine știe,
Dacă va fi încă un an de bucurie?!
Poate va fi încă un an al îndurării,
Sau pentru mulți va fi un an al încercării.

[c]
Noi nu cunoaștem, Doamne, viitorul
Dar știm că toate sunt în mâna Ta!
Ai gânduri de pace și nu de nenorocire,
Când te vom chema, Tu ne vei asculta!

[v2]
A început încă un an, dar cine știe,
Dacă vor fi mai multe zilele senine?!
Poate va fi un an în care suferința,
Ne va umbri și-apoi va crește-n noi credința.

[v3]
Vor trece anii vieții noastre ca un sunet,
Lăsând în urmă un ecou ce se va stinge.
Vom aduna în inimi lacrimi, bucurie,
Dar oare unde vom petrece veșnicia?