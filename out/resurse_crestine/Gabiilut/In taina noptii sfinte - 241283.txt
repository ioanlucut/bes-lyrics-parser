[title]
In taina noptii sfinte {author: {Gabi_Ilut}, {rcId: {241283}}

[sequence]
v1,c,v2,c,v3,c,v4,c

[v1]
În taina nopții sfinte, cuprinsă de mister;
Tăcerea se așterne peste pământ și cer!
În noaptea asta sfântă tresaltă întreagă firea.
Căci pe pământ coboară din cer: Dumnezeirea!

[c]
Culcat pe un așternut de fân, în staulul înghețat;
Stă în chip de prunc, blândul Isus, al vieții Împărat!

[v2]
De alăturea privind duios la sacra Sa comoară,
Îl leagănă măicuța Lui, cu suflet de fecioară!
Și lângă ei, trudit de drum, stă blând, losif umilul:
Dulgherul cel din Nazaret, îmbrățișând copilul!

[v3]
Și în liniștea din staul, e fericire multă!
Din cer coboară îngeri pe-o scară nevăzută.
Iar porțile tăriei cu freamăt se deschid;
Și prin văzduh străbate un minunat colind!

[v4]
Ecoul acelui cântec răzbate și acum,
Prin versuri de colinde în noaptea de Crăciun!
Chemând și azi creștinii la sfânta înfrățire,
La viețuirea în pace și buna învoire!