[title]
Sa mergem la iesle {composer: {Gabi_Ilut}, {rcId: {241285}}

[sequence]
v1,c,v2,c,v3,c

[v1]
O liniște deplină domnește pe pământ!
E o noapte așa senină cum n-a mai fost nicicând;
Dar steaua care-a răsărit pe cer, vrea să ne spună:
Că s-a născut un Prunc Preasfânt; să mergem pe-a ei urmă!

[c]
Să mergem la iesle, să vedem Pruncul Sfânt!
Să mergem la iesle o veste aducând!
Singura salvare pentru neamul omenesc;
Este dată celor care la iesle se smeresc!

[v2]
Părinții cu iubire privesc înspre copil,
Cel coborât din slavă în staulul umil!
Și taina scrisă în Scripturi, acum se împlinește;
Copilul Sfânt ce S-a născut: viață dăruiește!

[v3]
Tot cerul în sărbătoare se bucură nespus;
Și îngeri vin din slavă, cu vestea cea de sus.
Păstorii se grăbesc pe drum, uimiți de strălucire!
Trei magi călăuziți de o stea, doresc să I se închine!