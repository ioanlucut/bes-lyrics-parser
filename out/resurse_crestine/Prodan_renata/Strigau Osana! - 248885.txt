[title]
Strigau osana {composer: {Prodan Renata}, {rcId: {248885}}

[sequence]
v1,c,v2,c2

[v1]
Pe-un măgăruș călare, cu chipul cald și blând
Urca Isus încet spre falnica cetate
Mulțimile de oameni îl însoțeau cântând,
Visând o-mpărăție de pace și dreptate..
Îi așterneau veșminte pe drumul prăfuit,
Îl aclamau primindu-l ca pe un împărat,
Credeau că El renaște tot visul năruit
Că El este Mesia la care au sperat.

[c]
Strigau Osana! mărit să fie
Cel care vine în Numele Domnului,
Osana, slavă, iată că vine
Isus Mesia, Fiul lui Dumnezeu.

[v2]
Pe chipul lor citeai extaz și fericire
Și toți cu mic cu mare, voioși îl însoțeau
Pe chipul lui Isus citeai o grea mâhnire,
Amarnice tristeți și lacrimi se-mpleteau..
Coroana de-mpărat vor azi pe cap să-I pună
Dar mâine o coroană de spini vor împleti
Azi tot Ierusalimul de cântece răsună,
Iar mâine vor striga că vor a-L răstigni.

[c2]
Ierusalime, Ierusalime
O de-ai cunoaște azi glasul lui Dumnezeu
Ți-aduce Pace si Mântuire,
Întoarce-te acum din drumul tău