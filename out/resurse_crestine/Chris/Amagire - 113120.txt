[title]
Amagire {author: {Chris}, {rcId: {113120}}

[sequence]
v1,c,v2,c

[v1]
Câtă vreme-a trecut? Câtă vreme-a rămas?
Între noapte și zi, între drum și popas.
Ne mințim zi de zi, că am fost, că vom fi
Și uităm mult prea des să mai fim.
Însă vrem cât mai mult
Ca și cum n-am mai știi,
Ce săraci lumea vom părăsi.

[c]
Spune: de ce tot alergi?
Spune: ce vrei să culegi?
Pierzi rătăcind ani întregi în neștire!
Mâine la capăt de drum
Tu vei afla că oricum
Fără Isus toate sunt amăgire!

[v2]
Ce iluzii s-au dus? Ce iluzii mai sunt?
Clipe care ne trec ca o umbră pe drum,
Alergăm după nori, alergăm după vânt,
Și deschidem târziu pumnii goi.
Vrem un nou început,
Însă timpul pierdut
Nu se întoarce nicicând înapoi!