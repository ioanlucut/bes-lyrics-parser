[title]
Am obosit de cand astept sa vii {author: {Chris}, {rcId: {201933}}

[sequence]
v1,c,v2,c

[v1]
Am obosit de când aștept să vii,
Sunt nopțile prea lungi, și prea pustii.
Ca un copil stingher, rămas străin sub cer,
Aștept să vii!
Prea multe răni mă ard în piept mereu,
Și să mai sper, ades mi-e mult prea greu.
Doresc să mă auzi, din cerul Tău de sus,
De Tine-mi este dor, Isus!

[c]
Mi-e dor Isus să te’ntâlnesc,
Mi-e dor de Tine!
Să te privesc și să-ți vorbesc,
Mi-e dor de Tine!
Să uit că rănile mă dor,
De mângâieri să mă’nfior,
Mi-e dor, mi-e dor...
În palme, mâna să Ți-o strâng,
La pieptul Tău, să pot să plâng, mi-e dor...
Mi-e tare dor!

[v2]
Mă lupt cu deznădejdea pas cu pas,
Și lacrimi prea puține, mi-au rămas.
Nu vreau să cad răpus,
Te rog să-mi dai, Isus,
Puteri de sus!
Mi-e teamă uneori că n-am s-ajung,
Că drumul este greu, și-așa de lung.
Aștept venirea Ta, sunt singur, nu uita,
De Tine-mi este dor, Isus!