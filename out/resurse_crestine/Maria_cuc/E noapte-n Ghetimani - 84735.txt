[title]
E noapte-n ghetimani {composer: {Maria Cuc}, {rcId: {84735}}

[sequence]
v1,c,v2,c2,v3,c3,v4,c4

[v1]
E noapte-n Ghețimani, o noapte grea și-adâncă,
Nici stele nu-s pe cer și totu-i un mister,
Totul e amorțit numai o șoaptă frântă
Se-aude suspinând, în noapte implorând:

[c]
/: O, Tată bun din cer, e tare greu acum
Dar dacă-i voia Ta, Eu Ție mă supun. :/

[v2]
Ostașii L-au legat, L-au dus la marii preoți,
Apoi și la Pilat să fie judecat,
Din spini au împletit cunună pe-a Lui frunte
Și L-au batjocorit, adânc L-au umilit.

[c2]
Pilat, tu n-ai avea putere-asupra mea
De nu ți s-ar fi dat din cerul preaînalt,
De unde am venit și v-am mărturisit
Tot ce-i adevărat și vrednic de urma.

[v3]
Calvarul l-a suit cu crucea grea pe umăr
Hulit și istovit în praf s-a prăbușit,
Apoi L-au răstignit să moară ca tâlharii
Iar El însângerat la Tatăl a strigat:

[c3]
O, Tată preaînalt, de ce Tu m-ai lăsat?
De ce m-ai părăsit, Părinte preaiubit?
O, iartă-i Tu pe ei, pe cei ce mă lovesc,
Căci astăzi ei nu știu pe Cine răstignesc.

[v4]
Și noi L-am răstignit adeseori pe cale
Și noi L-am umilit și L-am batjocorit,
Dar blând și iubitor El ne-a chemat pe nume
Să fim al Lui popor pe veci nemuritor.

[c4]
Este adevărat, azi vouă Eu vă zic
La Tatăl preaînalt locul v-am pregătit,
Veniți voi cei trudiți și greu împovărați
În casa Tatălui voi sunteți așteptați.