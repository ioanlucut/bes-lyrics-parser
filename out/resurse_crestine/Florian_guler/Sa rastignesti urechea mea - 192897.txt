[title]
Sa rastignesti urechea mea {composer: {Florian Guler}, {rcId: {192897}}

[sequence]
v1,c,v2,c,v3,c,v4,c

[v1]
Să răstignești urechea mea
Pe lemnul ușii Tale,
Pecetea Ta s-o port așa,
Pe trupul meu și-n carnea mea,
Întreaga vieții cale.

[c]
Aleg de-acum robia Ta
Cu frângerea de sine
Și să rămân așa aș vrea,
Nevrednic rob în casa Ta,
Să nu ies de la Tine.

[v2]
Să fiu cu umerii în jug,
Sub sarcina Ta bună.
Să strâng cu mâinile de plug,
S-ascult la glasul Tău din rug,
Cu dorul la cunună.

[v3]
Prin arșiță și ploi arând
În Țarina Ta sfântă,
Cu harul ne-nțeles în gând,
Să pun sămânța Ta plângând,
Când inima mea cântă!

[v4]
Și-apoi, când seara, pe colini,
E ziua mea apusă,
De am să vin cu snopi puțini,
Să vadă ochii Tăi divini,
Urechea mea străpunsă.