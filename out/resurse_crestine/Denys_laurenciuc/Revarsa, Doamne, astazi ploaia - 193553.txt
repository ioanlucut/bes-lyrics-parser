[title]
Revarsa doamne astazi ploaia {author: {Denys Laurenciuc}, {rcId: {193553}}

[sequence]
v1,c,v2,c,v3,c

[v1]
În fața tronului Tău de domnie,
Isus, ne aplecăm și-ngenunchem.
Ni-e sufletul rănit, inima-i pustie,
Dar noi venim smeriți să Te rugăm:

[c]
Revarsă, Doamne, astăzi ploaia,
Adu în inimi înviorarea
Ca să cunoască adunarea
Că Tu ești Domn al domnilor.
Coboară-Te la scăldătoare,
Mai pune apa în mișcare
Să simtă astăzi fiecare
Că Tu ești Domn vindecător.

[v2]
Suntem trântiți și goi, fără putere,
Dar noi venim smeriți la crucea Ta
Să-Ți cerem doar un strop de mângâiere
Și-n cor să Te rugăm, Părinte, -așa:

[v3]
Așa cum suntem, noi venim la Tine
Înfrânți și greu loviți de-atâta chin,
Dar încă Te chemăm printre suspine
Așa cum și Tu-ai plâns printre măslini: