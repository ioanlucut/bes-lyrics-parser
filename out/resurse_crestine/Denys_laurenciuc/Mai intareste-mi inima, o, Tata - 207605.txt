[title]
Mai intareste-mi inima o tata {composer: {Denys Laurenciuc}, {rcId: {207605}}

[sequence]
v1,c,v2,c,v3,c

[v1]
Mai întărește-mi inima, o, Tată
Și șterge-mi lacrima de dor
Fă-mă să-Ți simt iubirea Ta de Tată
Și dă-mi aripi spre cer să pot să zbor.
Mai întărește-mi duhul plâns în mine
Și vezi de-i obosit și-nlăcrimat
Strânge-l la piept sau ia-l cu Tine
Să uite greul, să fie mângâiat.

[c]
Tu-ai plâns cu mine-n odăiță
Înlăcrimat când mă-ntâlneai
Te-apropiai de-a mea ființă
Și la pieptul Tău mă mângâiai.
Deși Ți-am spus: ”ia-mă la Tine!”,
Tu încă mă ții pe pământ,
Dar știu că tot ce faci e bine..
De-aceea rabd, mai plâng și cânt.

[v2]
Mai întărește-mi pasul meu pe cale..
Condu-l doar Tu, Păstor iubit,
Iar eu smerit să trec prin vale
Până în locul ce Tu l-ai pregătit.
Mai las’ o rază sfântă de lumină
Peste-al Tău rob netrebnic, ne-nsemnat
Și inima de dor Tu o alină,
Căci Tu ești tot ce-aștept și-am așteptat.

[v3]
Privește-mi trupul sfâșiat de greul
Ce-l port în inimă și gând,
Ridică-mă să pot privi doar cerul
Când fața mea-i plecată la pământ.
Ascultă-mă, Părinte-al îndurării
Și azi, Te rog, întinde-Ți mâna Ta,
Căci simt că toată-ntunecimea zării,
Isuse, e impotriva mea.