[title]
Ca un tren ne pare viata ( trenul vietii) {composer: {Traian Dorz, Claudiu Simionrefrenul}, {rcId: {201146}}

[sequence]
v1,c,v2,c,v3,c,v4,c

[v1]
Ca un tren ne pare viața,
Ne trezim în el mergând
Fără să ne dăm noi seama
Unde ne-am urcat și când.
Mulți copii voioși se urcă..
Câți în drum n-am întâlnit?!
Iar câte-un bătrân coboară
Singur, trist și istovit.

[c]
Mai lasă, Doamne, -n al vieții tren
Cerescul har,
Mai las’o cercetare
Să știm cine suntem!
Iar dacă drumul vieții e-n jos
Si fără rost,
Tu îndreaptă-ne cărarea
Și pașii cu folos!

[v2]
Fericirile sunt halte,
Unde stăm câte-un minut,
Până când să ne dăm seama,
Sună, pleacă, a trecut.
Iar durerile sunt stații..
Lungi, de nu se mai sfârșesc
Și în ciuda noastră parcă,
Tot mai multe se ivesc.

[v3]
Vine-odată însă vremea
Să ne coborâm și noi.
Ce n-am da atunci o clipă,
Să ne-ntoarcem înapoi?
Dar pe când, privind în urmă,
Plângem timpul ce-a trecut,
Sună-n gara VEȘNICIEI:
Am trăit și n-am știut.

[v4]
Ca un tren ne pare viața,
Ne trezim în el mergând
Fără să ne dăm noi seama
Unde ne-am urcat și când.
Vine-odată însă vremea
Să ne coborâm și noi.
Ce n-am da atunci o clipă,
Să ne-ntoarcem înapoi?