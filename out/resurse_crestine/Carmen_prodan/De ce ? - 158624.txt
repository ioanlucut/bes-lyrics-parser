[title]
De ce ? {author: {Carmen Prodan}, {rcId: {158624}}

[sequence]
v1,c,v2,c,v3,c

[v1]
De ce pe calea mea-s atâtea lacrimi?
Eu nu-nțeleg, Isus, și-ades Te-ntreb.
De ce durerea sufletu-mi apasă
Și prin atâtea valuri grele trec?

[c]
Ajută-mă să nu cârtesc!
Să pot Isus să Te iubesc
Chiar și atunci când nu-nțeleg ”de ce?”
Mă-ncred în Tine orice-ar fi,
Căci Tu-mi știi taina inimii.
Și într-o zi o să-mi răspunzi ”de ce?”

[v2]
Tu mi-ai promis, Isus, că-mi faci dreptate,
Și viața-mi vei schimba printr-un cuvânt.
Dar zăbovești. mă prinde deznădejdea.
Mi-e teamă să nu cad pe drum înfrânt!

[v3]
Am obosit căci lupta nu-i ușoară,
Vrăsmașul mă pândește ne-ncetat!
Dar vreau să cred că-i cea din urmă strajă,
Vin zorii ce atât i-am asteptat!