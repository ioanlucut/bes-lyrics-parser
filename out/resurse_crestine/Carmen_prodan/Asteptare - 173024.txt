[title]
Asteptare {author: {Carmen Prodan}, {rcId: {173024}}

[sequence]
v1,c,v2,c,v3,c,v4,c

[v1]
Te-așteaptă-al Tău popor din valea plângerii,
Să vii și să ne iei Acasă,
Privind mereu spre cer cu dor noi așteptăm
Să vină ziua glorioasă.

[c]
O, Doamne, vino mai curând,
Ca să scăpăm de-acest Pământ
Pe care-adeseori cu lacrimi l-am stropit!
O, Doamne, du-ne-n țara Ta,
Acolo-n veci ne-om bucura,
O, Doamne, vino, vino, Te-așteptăm!

[v2]
Te-așteaptă cei bolnavi ca orbul Bartimeu,
Să-i chemi cu dragoste pe nume,
Căci la al Tău Cuvânt pe veci ei vor scăpa
De boală, lacrimi si suspine.

[v3]
Te-așteaptă cei flămânzi și toți acei sărmani
Ce-au cunoscut în lume sărăcia,
Dar Tu, o, scump Isus, esti totul pentru ei,
Te-așteaptă ca să vii, Mesia!

[v4]
Cu toții Te-așteptăm, o, Mire minunat,
Privind spre zările senine!
O, vino, Te rugam, Isuse, Te-așteptăm,
Ne este-așa de dor de Tine!