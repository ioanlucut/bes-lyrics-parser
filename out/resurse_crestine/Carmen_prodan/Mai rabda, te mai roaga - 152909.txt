[title]
Mai rabda te mai roaga {author: {Carmen Prodan}, {rcId: {152909}}

[sequence]
v1,v2,v3

[v1]
Mai rabdă, te mai roagă, o, suflet întristat,
Isus Hristos e-același, nicicând nu s-a schimbat!
Căci Domnul Sfânt ascultă al rugăciunii glas,
Când strigi din încercare și lacrimi curg pe-obraz...
Isus te înțelege, îți știe-amarul tău,
Și-ți va da alinare, că mare-i Dumnezeu!

[v2]
Și sigur va răspunde, căci în Cuvânt stă scris:
”
Voi fi cu omul care se-ncrede-n ce-am promis!”
Să nu disperi pe cale ci crede, dragul meu!
Nimic nu te doboară când ești cu Dumnezeu!
Și biruința vine când nici nu te-ai gândit,
Isus și-ntinde Mâna în ceasul potrivit!

[v3]
Am fost și eu odată în grele încercări,
Și-n jurul meu vedeam doar negură și nori,
Dar Domnul cel Puternic de mine s-a-ndurat,
Mi-a ascultat suspinul și m-a eliberat!
De-atunci, eu cânt întruna și spun necontenit:
”
Cel ce se-ncrede-n Domnul e veșnic fericit.”