[title]
Din lumea de durere {composer: {Carmen Prodan}, {rcId: {152906}}

[sequence]
v1,v2,v3,v4,v5,v6

[v1]
Din lumea de durere, înalț spre cer cântarea
Ce-o cânt doar pentru tine, Isuse adorat!
/: Căci n-am să uit vreodată cum Mâna Ta slavită
Mi-a șters ades obrazul de lacrimi presărat :/

[v2]
Vrăjmașul mă lovise și imi șoptea întruna
Că viața mi-e distrusă și n-am ce să mai sper...
/: Dar totuși, în durere, în marea-mi disperare,
Mi-am adunat puterea și am strigat spre cer! :/

[v3]
Tu mi-ai răspuns, Isuse, și-n sufletu-mi de gheață
Mi-ai strecurat speranța... în Tine să mă-ncred...
/: Și-am ințeles că încă mai este pentru mine
Belșug de har și milă cât nu pot să pricep! :/

[v4]
Eu cred, da, cred, Stăpâne, că Mâna Ta cea sfântă
Mai are și-azi putere să facă mari minuni!
/: Să spună orișicine orice ar vrea sa spună,
Tu viața-mi ruinată din pulbere-o aduni! :/

[v5]
Ciob lângă ciob vei pune și când sufla-vei Doamne
Cu-a Ta suflare sfântă, din morți va învia
/: O viață transformată și veșnic fericită,
Având mereu, Isuse, menirea de-a-Ți cânta! :/

[v6]
Și Te-oi slăvi Isuse cum voi putea mai bine
În ceasul când primi-voi la rugăciuni răspuns,
/: Dar și în așteptarea ce-mi pare-atât de lungă,
Eu laud haru-Ți mare ce-mi este de ajuns! :/