[title]
Adorare {author: {Carmen Prodan}, {rcId: {152904}}

[sequence]
v1,c,v2,c2,v3,c3

[v1]
Ce-i mai frumos în lumea asta?
Și ce-i mai dulce și plăcut
Decât să lăudăm, Isuse,
Numele Tău cel veșnic sfânt?

[c]
/: Ești Creator și Prinț al slavei,
Tu ești Puternic, Minunat,
Ești Călăuză prin pustie,
Prieten bun și-adevărat! :/

[v2]
Luceafărul de dimineață
Ești Domn slăvit al domnilor,
Emanuel, Iehova, Rege,
Ești Mielul blând, biruitor!

[c2]
/: Ești Dumnezeul sfânt și tare,
Părinte-al veșniciilor,
Ești Domn al păcii pe vecie,
Un înțelept și bun Păstor! :/

[v3]
Ești Începutul și Sfârșitul,
Din veșnicie neschimbat,
Suntem uimiți de-a Ta splendoare
Și Îți cântăm neîncetat!

[c3]
/: Mărire, Glorie, Osana,
Noi muritorii Te slăvim!
Ești dragostea și fericirea,
Te adorăm și Te iubim! :/