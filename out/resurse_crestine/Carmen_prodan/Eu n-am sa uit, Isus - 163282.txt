[title]
Eu n-am sa uit isus {author: {Carmen Prodan}, {rcId: {163282}}

[sequence]
v1,v2,v3,v4

[v1]
Eu n-am să uit, Isus, Iubirea care
M-a ridicat atunci când am căzut,
Când totu-n jurul meu se spulberase
Lăsând în urmă doar un vis pierdut.
Eu n-am să uit că-n noaptea vieții mele
Lumină Tu mi-ai dat din necuprins,
Când mă zbăteam în chin plângând amarnic
Lumina stelei ce de mult s-a stins.

[v2]
Eu n-am să uit nicicând, nicicând, Isuse
Și oare cum să tac și sa nu spun,
C-ai preschimbat în sfântă sărbătoare
O viață plină de ruini și scrum?
O, cum să uit, Isus, când lângă mine
La ceas de cumpănă și de hotar,
Doar Tu ai stat de veghe cu iubirea-Ți
Călăuzindu-mă prin sfântu-Ți har.

[v3]
Eu n-am să uit că într-o zi Isuse
Ai dat vieții mele-un rost divin,
De-a fi mereu străjerul ce vestește
Sfârșitul nopții, zorii care vin...
Și dintr-un suflet condamnat la moarte
De cei mai mulți care m-au judecat,
Tu ai făcut o harpă care-Ți cântă
În fiecare zi, neîncetat.

[v4]
O, glasul meu Te va lăuda, Stăpâne
Vestind mereu că ești îndurător,
Și-i chemi pe oameni să primească pacea
Și mângâierea din al Tău izvor.
/: Eu n-am să uit, eu n-am să uit, Isuse,
Nicicând în viața mea cum ai lucrat,
Și cât trăiesc n-am să-ncetez Isuse
Să spun la toți cât ești de minunat! :\