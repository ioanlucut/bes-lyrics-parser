[title]
Vorbeste doamne {composer: {Carmen Prodan}, {rcId: {170223}}

[sequence]
v1,v2,v3,v4

[v1]
Doamne, Dumnezeul nostru,
Cercetează-al Tău popor!
Dă-ne Mană sfântă astăzi,
Apă din al Tău izvor!
/: Căci suntem, o, Doamne Sfinte,
Și flămânzi și însetați
După-a Ta neprihănire,
Vrem ca slava să-Ți arăți! :/

[v2]
Toarnă harul Tău, Stăpâne,
Și revarsă Duhul Sfânt
Peste cel ce ne slujește
Și vestește-al Tău Cuvânt!
/: Doamne, dă-ne-nviorare,
Vindecare, mângâieri...
Mântuiește, o, Stăpâne,
Căci la fel ești azi, ca ieri! :/

[v3]
Dacă Tu găsești cu cale
Să ne mustri, Te rugăm
Dă-ne sfântă-nțelepciune
Să putem să ne-ndreptăm!
/: Să trăim curați în lume
Chiar când vin furtuni și ploi,
Să nu aibă, niciodată,
Cel Viclean, nimic în noi! :/

[v4]
Doamne, binecuvântează
Sfântul Tău Cuvânt de sus!
Doamne, binecuvântează
Slujitorul tău supus!
/: Căci la Tronul Îndurării
Ruga noastră o ’nălțăm,
Doamne, azi deschide cerul,
Ne vorbește, Te rugăm! :/