[title]
Tu ne-ai creat {composer: {Carmen Prodan}, {rcId: {170221}}

[sequence]
v1,c,v2,c,v3,c,v4,c

[v1]
Tu ne-ai creat, o, Tată sfânt,
Spre lauda Slavei Tale!
Ca să Te bucuri când privești
La noi, aici în vale!

[c]
Ține-ne cu Mâna Ta
Și nu lăsa furtuna
Ca să ne-abată de pe drum,
Să nu pierdem cununa!
Ține-ne la pieptul Tău
Când inima suspină,
Și-oricât de greu e-al vieții drum,
Tu poți s-aduci lumină!

[v2]
Vrăjmașul ne pândește des
Și vrea să ne înghită...
Nu ne lăsa în lațul său,
Ne scapă de ispită!

[v3]
Oricât am vrea să-naintăm
Când zbuciumată-i marea,
De nu vii Tu să ne mângâi,
Ne-nghite disperarea!

[v4]
Noi Te iubim căci Tu întâi
Ți-ai arătat iubirea,
Și vrem să fim cu Tine-n cer
Ca să-Ți vedem mărirea!