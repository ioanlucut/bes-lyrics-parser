[title]
Drumul de la cer la iesle {author: {Carmen Prodan}, {rcId: {170206}}

[sequence]
v1,c,v2,c2,v3,c3

[v1]
Drumul de la Cer la Iesle,
Presărat e cu iubire!
Că-ai venit s-aduci, Isuse,
Omenirii mântuire!

[c]
De n-ai fi venit în lume
Să lași cerul pentru noi,
Am fi fost pe totdeauna
Și săraci... și orbi... și goi...
Dar suntem bogați prin Tine,
Suntem binecuvântați!
De aceea, azi, la Iesle,
Ne smerim îngenunchiați!

[v2]
De n-ai fi dorit Isuse
Ca să fim în cer cu Tine,
N-ai fi vrut să-Ți lași mărirea,
Să te naști umil în lume!

[c2]
Dar ai vrut, fiindcă iubirea-Ți
Pieptul Sfânt a mistuit...!
Ne-ai iubit cu-nflăcărare,
Într-un chip desăvârșit!
Și prin marea Ta-ndurare,
Suntem fii răscumpărați!
De aceea, azi, la Iesle,
Ne smerim îngenunchiați!

[v3]
Drumul de la noi la Tine
Presărat e cu voință...
Tu ne lași s-alegem singuri
Dacă vrem s-avem credință!

[c3]
/: Noi răspundem azi Iubirii
Și la Iesle ne smerim!
Vrem s-alegem nemurirea,
Lângă Tine să trăim!
Și aici și-n veșnicie,
Vrem Isuse să-Ți cântăm,
Pentru dragostea-Ți divină
Prunc Prea Sfânt din Betleem! :/