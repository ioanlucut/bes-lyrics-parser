[title]
Psalmul {author: {Carmen Prodan}, {rcId: {155293}}

[sequence]
v1,v2,v3

[v1]
Să iei aminte, Doamne, și să m-asculți!
Te rog, privirea către mine s-o-ndrepți!
Păzește-mi sufletul căci sunt robul Tău,
Și știu că mă iubești, o, Domnul meu!
Căci Tu ești bun, Doamne, gata să ierți....
Și al meu suflet poți să-l înveselești!
Vin cu credință astăzi în fața Ta,
Pleacă-ți urechea, Tată, la ruga mea!

[v2]
Învață-mă, Te rog, ale Tale cărări
Și adevărul Tău să-mi dea desfătări!
Vreau să Îți cânt din toată inima mea,
Căci mare este bunătatea Ta!
Căci Tu ești mare, Doamne, și faci minuni,
Cu Braț puternic Tu mă scoți din furtuni!
Numai Tu, Doamne, ești sfânt Dumnezeu!
Toți să se-nchine-n fața tronului Tău!

[v3]
Ce milostiv ești, Doamne, și-ndurător.
Plin de iubire și-ndelung răbdător!
În bunătate ești așa de bogat.
Cine-a venit la Tine har a aflat!
/: De-aceea-ndreaptă-Ți azi spre mine-ochii Tăi,
Dă-mi ajutorul Tău când trec prin nevoi!
Fă pentru mine, Doamne, din cer un semn,
Să știe toți căci Tu m-ajuți când Te chem! : \