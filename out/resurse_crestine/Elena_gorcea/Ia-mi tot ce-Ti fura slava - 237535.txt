[title]
Ia-mi tot ce-ti fura slava {author: {Elena Gorcea}, {rcId: {237535}}

[sequence]
v1,c,v2,c,v3,c

[v1]
Ia-mi tot ce-Ți fură slava și chipul Tău în mine
Ia-mi tot ce mă desparte de harul Tău Isus,
Căci vreau să-Ți fiu Mireasă, să fiu pe veci cu Tine
Și nu vreau nici un lucru să fie mai presus.
Ia-mi tot ce-nfundă auzul să nu-Ți aud îndemnul
Susurul Tău subțire să nu-l pot asculta.
Ia-mi tot ce stinge focul și fură untdelemnul
Și-mpiedică vegherea în așteptarea Ta.

[c]
Căci vreau s-ascult chiar și atunci când nu-nțeleg
Chiar și-atunci când doare voia Ta s-aleg
/: Chiar dacă ale mele visuri frânte vor cădea
Vreau ca planurile Tale, să rămână în picioare toată viața mea. :/

[v2]
Învață-mă-n smerenie să-mi împlinesc slujirea,
S-aduc în toate jerfe de bun miros pe-altar,
Și lepădându-mi eul și răstignindu-mi firea
Să lupt spre dobândirea comorilor de har.
Învață-mă-ascultarea, trăirea prin credință
Ca Duhul să rodească în mine tot mai mult.
Să stau ascuns în Tine crezând în biruință
Și-n ciuda oricărei temeri s-aleg să Te ascult.

[v3]
Vreau voia Ta supremă să-mi fie far în noapte
Învață-mă voința pe-altarul Tău s-o pun
Să nu-Ți mai fure slava, ale-nălțării șoapte
Ci ascultării sfinte, chiar gândul să-mi supun.
Cu prețul oricărei pierderi, vreau să ascult de Tine
Desăvârșește-n mine un duh blând și supus,
Să spun ”
Cum vrei Tu, Doamne, așa să faci cu mine
Și voia Ta să fie, sunt robul Tău, Isus.”