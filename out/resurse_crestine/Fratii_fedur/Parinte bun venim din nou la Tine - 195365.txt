[title]
Parinte bun venim din nou la tine {composer: {Frații Fedur}, {rcId: {195365}}

[sequence]
v1,c,v2,c2,v3,c3

[v1]
Părinte bun, venim din nou la Tine
Să binecuvântezi acest copil
Cu daruri sfinte și comori divine
Și-o viață să-Ți slujească pe deplin.

[c]
/: Și har după har revarsă în dar,
Cu brațul Tău să-l ocrotești!
Ajută-l la greu să simtă mereu
Iubirea Ta de Dumnezeu! :/

[v2]
În lupta vieții să-i dai biruință
Și-n ziua de necaz să-l întărești,
Să-l ierți când se întoarce cu căință,
Din mila Ta mereu să-i dăruiești.

[c2]
/: În zile cu nor să-i dai ajutor,
Lumina Ta să-i dăruiești!
Când vine smerit, să fie primit
În harul Tău nemărginit. :/

[v3]
Iar când vei reveni cu slavă mare
Să îi răpești la cer pe cei aleși,
Să nu lipsească de la sărbătoare,
S-ajungă sus în slăvile cerești.

[c3]
/: Cu Domnul Isus, în casa de sus,
O veșnicie vom serba!
La masă cu El, cu Emanuel,
În cer, cu sfântul nostru Miel! :/