[title]
Dumnezeu ne este ajutorul {author: {Pavel Mariana, Florica}, {rcId: {6552}}

[sequence]
v1,v2,v3,v4,v5,v6

[v1]
Dumnezeu ne este ajutorul
Care nu lipsește în nevoi
El e sprijinul și adăpostul,
El se luptă pururi pentru noi.

[v2]
De aceea nouă nu ne-e frică
Și pământul de s-ar zdruncina,
Chiar de spumegă și se ridică
Valul mării, nu ne-om spăimânta.

[v3]
Este-un râu a cărui apă lină
Străjuiește veșnic un oraș;
E cetatea care nu se-nclină,
E al Celui Preaînalt locaș.

[v4]
Neamurile se frământă toate
Împărății lor, cu toți s-au dus
Căci răsună glasul din cetate
Și se luptă pentru noi Isus.

[v5]
El e turnul nostru de scăpare
Domnu-oștirilor este cu noi.
Veniți să vedeți a Sa lucrare!
Pace ne-a adus El, nu război!

[v6]
El a rupt și sulița și arcul
Și-orice armă El a sfărâmat.
O, veniți, veniți cu toți la Domnul,
Căci cu dragoste El ne-a chemat.