[title]
Isuse tie ma predau {author: {Ovidiu Liteanu}, {rcId: {164286}}

[sequence]
v1,c,v2,c,v3,c

[v1]
Sunt vinovat, înaintea Ta
Nu-mi pot ascunde vina mea
Mă doare de tot ce-am greșit
De câte rele am vorbit
De tot ce-am lucrat nechibzuit
Mă doare că n-am ascultat
De Tine care m-ai creat
Mă-ntorc Isus, să fiu iertat.

[c]
/: Isuse, Ție mă predau
Și toată inima Ți-o dau
În viața mea Tu să domnești
Să faci din mine ce dorești
Îți mulțumesc că mă iubești. :/

[v2]
Mă prăbușesc, grea e vina mea
Nu pot să stau în fața Ta.
Nu mă respingi, ci mă primești
Păcatul nici nu-mi amintești
Ce blând îmi spui că mă iubești
Cu mâna Ta m-atingi ușor
Și-mi vindeci rănile ce dor
Iubitul meu, Mântuitor.

[v3]
Și mă ridici, cu mâna Ta
Dar unde e povara mea?
Mă simt ca fulgul de ușor
Îți mulțumesc plin de fiori,
Isuse-al meu, Mântuitor.
Că m-ai umplut cu pacea Ta,
Că m-ai spălat de vina mea!
Cât voi trăi, Te-oi lăuda!