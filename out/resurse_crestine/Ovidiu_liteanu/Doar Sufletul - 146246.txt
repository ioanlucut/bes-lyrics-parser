[title]
Doar sufletul {author: {Ovidiu Liteanu}, {rcId: {146246}}

[sequence]
v1,c,v2,c,v3,c

[v1]
Te rog să te gândești la veșnicie,
Te rog întreabă-te unde-ai să fii
Când ochii tăi pe veci se vor închide,
Și vei pleca de-aici fără să știi.

[c]
/: Doar sufletul e liber ca să zboare
Acolo unde loc i-ai pregătit
Cu Dumnezeu în ceruri în splendoare
Ori pentru Iad să fie chinuit :/

[v2]
Adu-ți aminte că ești doar țărână,
Și viața ta-i un abur pe pământ
Țărână ești și în pământ vei merge,
Chiar de nu vrei ești pus într-un mormânt

[v3]
Cu-al tău păcat întoarce-te la Domnul,
Căci timpul trece și e pe sfârșit
Împacă-te cu Dumnezeu degrabă,
Să fie și-al tău suflet mântuit.