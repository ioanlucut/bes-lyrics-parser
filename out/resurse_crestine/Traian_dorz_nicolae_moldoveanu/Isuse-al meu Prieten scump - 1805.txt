[title]
Isuse-al meu prieten scump {composer: {Traian Dorz Nicolae Moldoveanu}, {rcId: {1805}}

[sequence]
v1,v2,v3,v4,v5,v6,v7

[v1]
Isuse-al meu Prieten scump
Din zorii tinereții,
/: Cu Tine eu călătoresc
Pân’ la sfârșitul vieții! :/

[v2]
In zori de zi când mă trezesc,
Smerit m-aplec sub cruce,
/: Că-n toată lumea asta n-am
Un scut mai bun și dulce! :/

[v3]
Când merg pe-un drum îndepărtat,
Isuse, ești cu mine,
/: Să fie drumul cât de greu,
E-așa ușor cu Tine! :/

[v4]
Când am de suferit un chin,
Tu, Doamne-mi dai putere,
/: Să fie-amarul cât de greu,
Îmi ești Tu mângâiere! :/

[v5]
Și nu mă tem că voi pieri
În marea de păcate,
/: Căci Tu, Preabunul meu, Isus,
Le-ai biruit pe toate! :/

[v6]
Tu ești Comoara care-ai fost
De mine mult căutată,
/: Și-acum eu nu Te-aș mai lăsa,
Nici pentru lumea toată! :/

[v7]
Căci Tu-mi ești ca un frate bun
Și-n cânt și în suspine,
/: Isuse-al meu prieten drag,
Ce bine-i lângă Tine! :/