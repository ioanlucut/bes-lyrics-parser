[title]
Din paradisul luminos {composer: {Nicu Wagner}, {rcId: {61699}}

[sequence]
v1,v2,v3

[v1]
Din paradisul luminos,
Te coborai cu zor străbune
Spre Ierihonu-ntunecos,
Spre-adâncul zis, deșertăciune.
Nu te-așteptai, dar s-a-ntâmplat,
Mulțimi de demoni năvăliră
Și te-au bătut, te-au dezbrăcat,
De tot ce-i sfânt te jefuiră.
/: Plângeai zdrobit, făr’ ajutor,
Aproape mort de-acea cruzime,
Când cobora încetișor
Un preot - legea din vechime. :/

[v2]
Când te-a văzut, trecu grăbit,
N-avea putere de salvare.
Trecu și jertfa, un levit,
Nici el nu ți-a adus iertare.
Când moartea-ncet te dobora,
Din cotitura îngustată,
Un blând Samaritean venea,
Era Isus, se-opri îndată.
/: Doar singur El s-a aplecat,
Prin jertfa Sa te ridicase;
El rănile ți-a vindecat,
Căci Duh și Sânge Sfânt turnase. :/

[v3]
Te-a dus pe-asinul harului
La han, Biserica divină.
Trăiești lucrarea Duhului,
Pân’ Domnul iarăși o să vină.
„ Ai fost salvat ca să salvezi „
Ți-a zis Isus la despărțire,
„
Să mergi, să-nveți, să echipezi,
Să chemi mereu la mântuire„.
Dă ajutor celui lipsit,
Când se îndreaptă spre pieire.
Doar pentru toți a pătimit
Isus, prin jertfa de iubire.
Ce minunat, ce glorios
Va fi când o s-auzi odată:
„
Rob silitor și credincios,
Primește raiul ca răsplată„.