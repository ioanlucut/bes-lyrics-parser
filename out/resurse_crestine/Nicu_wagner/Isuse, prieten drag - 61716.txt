[title]
Isuse prieten drag {composer: {Nicu Wagner}, {rcId: {61716}}

[sequence]
v1,c,v2,c2,v3,c3

[v1]
Isuse, prieten drag, în orice vreme
În Tine am deplină fericire,
Căci lângă Tine, Doamne, nu m-aș teme,
De-aș întâlni a iadului oștire.

[c]
/: Când stau cu Tine, Doamne-n părtășie,
În sfânta Ta prezență minunată,
Fiori de nedescrisă bucurie
Cuprind ființa mea împovărată. :/

[v2]
Căci Tu-mi reverși comori nebănuite
Când stau smerit să Îți ascult Cuvântul,
Și-n clipele acelea fericite,
O scară leagă cerul cu pământul.

[c2]
/: Când Îți urmez povața Ta curată
Domnește bucuria peste mine,
Și ca-ntr-un vis frumos, parcă deodată
Tot ce-i comoară-n lume-mi aparține. :/

[v3]
Chiar și atunci când Tu îmi tai cărarea
Și mă oprești din drum prin suferință,
Veghezi asupra mea ca încercarea
Nicicând să nu zdrobească a mea credință.

[c3]
Când trec prin bezna neagră a întristării,
Tu, Soare sfânt, din cer trimiți o rază
Ce poartă-n ea balsamul mâgâierii,
Lumina ce din nou mă-nviorează;
În sânul ei iubirea Ta mă poartă
Și mă întreb adesea: cine oare,
Vreodată, ar putea să mă despartă,
Isuse scump, de dragostea Ta mare?!