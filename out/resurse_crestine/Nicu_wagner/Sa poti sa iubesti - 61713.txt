[title]
Sa poti sa iubesti {composer: {Nicu Wagner}, {rcId: {61713}}

[sequence]
v1,c,v2,c2,v3,c3,e

[v1]
Să poți să iubești fără gândul răsplății,
Când nori mari de ură deasupra ta vin,
Să fii devotat a sluji doar dreptății,
Înseamnă să fii în adevăr un bun creștin.

[c]
Să fii doar plugarul ce merge mai departe,
Ogoare întinse cu drag pregătind,
Și pâinea-adunată cu drag și-o împarte
În vremi de nevoie cu cel ce-i flămând.

[v2]
Să fii mulțumit că nu tremuri în ploaie
Și-o haină, chiar veche, să-mbraci încă ai.
Iar de ai mai multe, belșugul te-nmoaie
Să poți și la altul o haină să dai.

[c2]
Când cineva plânge lovit de durere
Apleacă-ți urechea s-asculți plânsul lui;
Să fii-ntr-una gata, acelui ce-ți cere
În duh de blândețe, o vorbă să-i spui.

[v3]
Să poți să te bucuri, simțind mulțumire,
Cu cei ce se bucură cu-adevărat
Și să poți chiar plânge, cuprins de mâhnire
Alături de cel ce suspină-ntristat.

[c3]
Căci lumea prin care noi trecem în grabă,
E-atât de-ncercată de chin și poveri
Și-atâția lipsiți de speranță se-ntreabă:
Cât oare vor ține aceste dureri?

[e]
Acum fiindcă știi adevărul, trăiește-l!
Așa cum se cere, creștin bun a fi.
Iubește, iubește și iarăși iubește,
Căci Domnul iubirii îți va răsplăti.