[title]
Inceputuri {author: {Nicu Wagner}, {rcId: {61715}}

[sequence]
v1,c,v2,c2,v3,c3,v4,c4

[v1]
Isuse sfânt și dulce, Părinte-al îndurării,
Iubire-ntruchipată în sângele salvării;
Cel ce-ai avut din veacuri în toate biruință,
Prin marea Ta iubire ne-ai copleșit ființa.

[c]
Tu ne-ai trezit dorința după comori divine
Și teamă pentru ziua dreptății care vine.
În față Ta, Isuse, văzut-am cu sfială
Căci din această lume plecăm cu mâna goală.

[v2]
Cu inimile frânte, zdrobite-n umilință,
Dar pline de iubire, speranță și credință,
Pe calea cea îngustă, spre-ndepărtata zare,
Ne îndreptăm noi pașii, urmând a Ta chemare.

[c2]
Simțim astăzi în inimi fiori de fericire,
Căci am scăpat de teamă și de nedumerire.
Ne ești așa de-aproape, simțim a Ta căldură,
Ne copleșește, Doamne, umila Ta făptură.

[v3]
Imaginea cea cruntă, la stâlpul biciuirii,
Urcând cu crucea-n spate, pe dealul răstignirii,
Încoronat ca Rege, cu spini însă-n coroană,
Tu, cel ce-n lumea noastră ai fost fără prihană.

[c3]
Am înțeles, Isuse, căci toată umilința,
Calvarul, crucea, spinii și toată suferința,
Ocara și scuipatul pe fața Ta senină,
Au fost în locul nostru, pentru a noastră vină.

[v4]
De-aceea nu există în lume vreo-ncercare
Să ne despartă, Doamne, de dragostea Ta mare.
Noi vrem să-ți urmăm Ție, slujind fără cârtire;
Pecetluiește, Doamne, a noastră hotărâre.

[c4]
Începem o zi nouă, o nouă dimineață,
În legământ cu Tine, pentru o nouă viață,
Știind că Tu dai pacea, iertarea, mângâierea,
Și-n începuturi slabe, Tu îți arăți puterea.