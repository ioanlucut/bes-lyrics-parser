[title]
Imn trinitatii {author: {Nicu Wagner}, {rcId: {61695}}

[sequence]
v1,c,v2,c,v3,c

[v1]
Un cântec de iubire azi intonăm spre-a fi
Cinstire și slăvire, Părinte din vecii.
Pe-al Tău Fiu dăruita-i ca jertfă pentru toți
Și mulți să poată-n urmă deschide veșnic porți.

[c]
Osana! Aleluia!
Mărire! Aleluia!

[v2]
Sunt veacuri multe scurse de când ne-ai dăruit
Mângăietor pe Duhul Sfânt făgăduit.
El pregătește astăzi biserica de jos,
Ca s-o prezinte-n slavă, când va veni Hristos.

[v3]
Osana! Aleluia! Te preamărim mereu;
Ți-aducem ruga, cântul, preasfinte Dumnezeu.
Dorim să vină ziua când toți vom intona
Cântarea veșniciei, cu cerul vom cânta.