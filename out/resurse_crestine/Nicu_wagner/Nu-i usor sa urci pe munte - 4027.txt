[title]
Nu-i usor sa urci pe munte {composer: {Nicu Wagner}, {rcId: {4027}}

[sequence]
v1,c,v2,c,v3,c,v4,c

[v1]
Nu-i ușor să urci pe munte
Când cei mulți coboară-n jos;
Nu-i ușor să mergi spre țintă
Când cei mulți n-au pe Cristos.

[c]
/: Nu-i ușor, dar ajutorul
Îl dă azi Isus Cristos.
El e-n veci biruitorul,
Cu El ești victorios. :/

[v2]
Nu-i ușor să ai credință
Din ce-auzi și ce nu vezi;
Nu-i ușor s-aștepți un lucru
Când tu pe deplin nu crezi.

[v3]
Nu-i ușor să mergi pe drumul
Plin de noapte și noroi,
Să-ți păstrezi haina curată
Pentru ziua de apoi.

[v4]
Nu-i ușor să lupți cu tine,
Nu-i ușor a te smeri;
Să renunți de tot la sine,
Nu-i ușor a reuși.