[title]
Fratilor e timpul {author: {Nicu Wagner}, {rcId: {61640}}

[sequence]
v1,c,v2,c,v3,c,v4,c,v5,c

[v1]
Fraților, e timpul ca să ne trezim
Și-orice necredință azi s-o risipim.
A prejudecății praf să scuturăm
Și cu frică sfântă zilnic să luptăm.

[c]
Cu iubire astăzi să pașim,
Biruința astfel dobândim,
Că-n curând veni-va Domnul, Mesia.
Noi de vom fi gata, L-om întâmpina.

[v2]
Fraților, e timpul ca să ne smerim,
De-orice rău, prin fapte, azi să ne căim.
S-aruncăm mândria, poftele din noi,
Și invidia crudă ce ne lasă goi.

[v3]
Fraților, e timpul să luptăm cu zel
Împotriva răului de orice fel.
Nu unii-mpotriva altora să fim,
C-astfel singuri, astăzi, noi ne nimicim.

[v4]
Fraților, e timpul de-azi să încetăm
Să vorbim de alții - noi să ne iertăm.
Ne-ntinați de lume toți să ne păzim,
Să spălăm trecutul și să ne iubim.

[v5]
Dar întoarcerea s-o-ncepem de acum.
De-amânăm pe mâine, cine știe cum?
S-ar putea să fie plaâns în clocot viu,
S-ar putea să fie, frate, prea târziu!