[title]
M-apasa tot mai greu povara {author: {Nicu Wagner}, {rcId: {7180}}

[sequence]
v1,c,v2,c,v3,c2

[v1]
M-apasă tot mai greu povara, și gustul ei e prea amar
Căci simt în piept, cum suferința aprinde al durerii jar,
Privesc în zări și în tăcere, aștept să-mi vină un răspuns
Căci Domne, Tu-mi cunoști durerea, de Tine nu-i nimic ascuns!

[c]
Oprește, Doamne, încercarea, căci parcă jugul mi-e prea greu
Smerit te rog revarsă-Ți mila, căci numai Tu-mi ești Dumnezeu.
La Tine vin în ceasuri grele, Părinte și Ocrotitor
Când îți simțesc apropierea îmi este jugul mai ușor!

[v2]
Nu am la Tine nici un merit, și recunosc dreptatea Ta
Dar în genunchi te rog, ai milă și îți arată dragostea.
Îmi iartă tot trecutul Doamne, căci nu Ți-a fost Ție plăcut
Îți mulțumesc pentru răbdarea ce pentru mine ai avut!

[v3]
Oprește-odată, Tu, furtuna ce sufletu-mi răscolește
Căci Tu ai fost dintotdeauna, Părintele ce mă iubește.
Tu nu mă vei lăsa de pradă atacurilor celui rău
Deși nu-Ți merit izbăvirea și eu sunt un copil al Tău!

[c2]
Oprește Doamne încercarea, căci parcă jugul mi-e prea greu
Smerit te rog revarsă-Ți mila, căci numai Tu-mi ești Dumnezeu.
Apleacă-Ți azi te rog urechea la lăcrimatele-mi cuvinte
Și de la tronul îndurării, ascultă ruga mea fierbinte
La Tine vin în ceasuri grele, Părinte și Ocrotitor
Când îți simțesc apropierea îmi este jugul mai ușor!