[title]
Traim momente sfinte de dulce partasie {author: {Nicu Wagner}, {rcId: {138602}}

[sequence]
v1,v2,v3,v4,v5,v6

[v1]
Trăim momente sfinte de dulce părtășie,
În care cerul parcă coboară pe pământ,
/: Mă-ntreb cu umilință de ce Isuse mie,
Ai hotărât să-mi dărui acest cadou preasfânt. :/

[v2]
Tu m-ai ferit de gustul amar al despărțiri,
Ce lasă depărtarea Părinte sfânt de Tine,
/: Mă-ntreb de ce Isuse chiar când eram departe,
Clipită de clipită Tu ai fost lângă mine. :/

[v3]
Când istovit de foame-i căzut și cel puternic,
Eu din belșug am Doamne al zilei pâine-n dar,
/: Nu înțeleg ce merit am eu un rob netrebnic,
Să stau lipsit de grijuri în marele Tău har. :/

[v4]
De ce-ai ales Isuse să mă așezi în locul,
Unde-i înveți răbdarea pe ucenici Tăi,
/: Îmi dai comori mărețe ce nu le arde focul,
Ținându-mă departe de sfatul celor răi. :/

[v5]
Nebănuite taine ascunde nepătrunsul,
Și întrebări mărețe se nasc pe-acest pământ,
/: Sunt întrebări ce poate far’ să le știu răspunsul,
Voi coborâ cu ele în recele mormânt. :/

[v6]
Dar de un singur lucru sunt sigur cu tărie,
Și nici o clipă-n viață de el nu mă-ndoiesc,
/: Căci Tu îmi ești în viață supremă bucurie,
Și mai presus de toate Isuse Te iubesc. :/