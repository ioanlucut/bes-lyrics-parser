[title]
Te-ascunzi {composer: {Nicu Wagner}, {rcId: {61688}}

[sequence]
v1,c,v2,c2,v3,c3,v4,c4

[v1]
Te-ascunzi în florile câmpiei,
Parfumul lor Te dovedește.
Tu ești splendoarea veșniciei
Și ea în veci îți dăinuiește.

[c]
/: Te-ascunzi în ciripit de păsări,
Prin trilurile nesfârșite.
Nu-s simfonii, nici oratorii,
Cu armonii așa de sfinte... :/

[v2]
Te-ascunzi în adierea verii,
Când freamătă frunza-n răcoare,
În taina și-n susurul serii,
Te-ascunzi în murmur de izvoare.

[c2]
/: Tu ești în liniștea adâncă
Ce-n codrii-ntunecoși domnește.
Tu ești în tablele din stâncă,
În glasul vântului ce crește. :/

[v3]
Te-ascunzi în vijelii și-n ploaie,
În soarele ce-apoi surâde.
Te-ascunzi în pânset de pâraie, 
În gângurit de prunc când râde.

[c3]
/: Tu ești si-n fulgii de zăpadă,
În viforul ce răbufnește,
În norii ce seninul pradă,
În tunetul ce răscolește. :/

[v4]
Te-ascunzi, dar nu Te pot cuprinde
Nici cerul, cerurile-ntinse.
Dar totuși ‚Tu, Nemărginire,
Ești și în inimi sfânt aprinse.
Vedem doar urmele-Ți divine
Din care răsar blând‚ maiestuos,
Speranță, viață, zări senine,
Căci Tu ești tot ce-i mai frumos.

[c4]
/: Noi Te-om vedea sus în mărire
Dar nu cum ne-am închipuit.
Tu ești dincolo de gândire,
O, Doamne, fii în veci slăvit! :/