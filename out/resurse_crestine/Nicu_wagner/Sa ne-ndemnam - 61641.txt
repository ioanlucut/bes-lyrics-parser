[title]
Sa ne-ndemnam {composer: {Nicu Wagner}, {rcId: {61641}}

[sequence]
v1,c,v2,c,v3,c,v4,c

[v1]
Vezi cum rândunelele, spre toamnă
Se adună și se pregătesc.
Numai pentru zbor cu zor se-ndeamnă;
Doar un singur țel împărtășesc.

[c]
/: Să ne-ndemnăm, să ne-avântăm;
Vom zbura ca niște păsărele,
Vom zbura în stol în văzduh, spre nori
Cu Isus apoi mai sus, mai sus de stele. :/

[v2]
Vezi, la noi credința-n zbor e vie
Și... deși știm că suntem străini,
Prea puțini azi se desprind de glie;
Cei mai mulți adânc prind rădăcini.

[v3]
Vezi, că se aud mereu semnale
Și în poarta vremii încă bat.
Ieși și strigă altora pe cale
Că e clipa sfântă de plecat.

[v4]
Vom lăsa pământul jos și norii,
Vom lăsa amarul în trecut,
Vom intra în cânturi dulci de glorii
Iar în Paradisul cel pierdut.