[title]
Inaltarea ii {author: {Nicu Wagner}, {rcId: {61710}}

[sequence]
v1,v2,v3,v4,v5,v6,v7

[v1]
N-a fost vreo rampă de lansare,
Nici vreo navetă spațială
Cu zgomot, forță de motoare,
N-avea nevoie de escală.

[v2]
N-au fost prezente echipaje
Și nici vreo gardă de onoare
Când Domnul prin cerești miraje
Pleca din lumea trecătoare.

[v3]
Era spre veșnica Sa cursă,
Nu pe aeroport, pe munte;
Că EI era a vieții sursă
Ce-a-ntins spre răi cereasca punte.

[v4]
Spre zări de vis și pace ninse
S-a înălțat dintre discipoli,
Iar norul Îl acoperise
De ochii triștilor apostoli.

[v5]
Pe-aripi de cânt s-a dus deprte;
S-a-ntors victorios acasă,
A smuls din moarte, tot prin moarte,
Biserica, a Sa Mireasă.

[v6]
Ea-i jos, așteaptă revenirea,
Când vor străbate-aceleași spații,
Dar împreună cu Iubirea
Pe-aceleași culmi de slăvi și gratii.

[v7]
Isus la fel va reapare;
Te-ntreabă suflete: ești gata ?
Mireasa Sa scrutează-n zare,
Se-aude, vine, Maranata!