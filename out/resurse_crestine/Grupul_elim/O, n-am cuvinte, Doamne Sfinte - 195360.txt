[title]
O n-am cuvinte doamne sfinte {composer: {Grupul Elim}, {rcId: {195360}}

[sequence]
v1,v2,v3,e

[v1]
O, n-am cuvinte, Doamne Sfinte
Să-Ți mulțumesc pe-acest pământ,
Pentru iubirea Ta fierbinte
Cu care mă-nconjori oricând,
Pentru blândețea Ta cu care
Mă sfătuiești în clipa grea,
Și pentru marea-Ți îndurare
Ce Ți-o reverși în viața mea.

[v2]
Pentru nemărginita-Ți milă
Cu care vasul mi-l îndrepți,
Pentru că nu Te uiți cu silă
Când eu greșesc și Tu mă ierți,
Pentru că-aduni a mele lacrimi
Când triste sunt și plâng cu-amar,
Pentru că duci a mele sarcini,
Când plin îmi este-al meu pahar.

[v3]
Și pentru multe câte-n viață
Mi le-ai făcut și le-am uitat,
Și pentru orișice povață
Care pe cale Tu mi-ai dat,
Eu vreau să-Ți mulțumesc de toate
Și slavă vreau să-Ți dau mereu,
Căci Tu ești Cel ce veșnic poate
Să mă ajute când mi-e greu.

[e]
Și să Te laud toată viața
Aici, o, Doamne sfânt, doresc
Ca Tu să îmi rămâi speranța
Pe-acest pământ cât mai trăiesc