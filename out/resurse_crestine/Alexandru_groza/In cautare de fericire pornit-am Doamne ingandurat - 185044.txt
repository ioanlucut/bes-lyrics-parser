[title]
In cautare de fericire pornit-am doamne ingandurat {composer: {Alexandru Groza}, {rcId: {185044}}

[sequence]
v1,c,v2,c

[v1]
În căutare de fericire pornit-am Doamne îngândurat
În lumea mare, pe căi deșarte, trăit-am Doamne înstrăinat
M-am rătăcit fără de Tine, sufletul meu plângea în păcat
Când Te-am strigat, Tu ai avut milă, m-ai ridicat și m-ai salvat

[c]
Te voi iubi toată viața, Doamne, căci din pierzare Tu m-ai ridicat
Când te-am strigat, Tu ai avut milă, fii în veci lăudat!
Te voi iubi toată viața, Doamne, de dragoste-Ți voi cânta ne-ncetat
În Tine-am viața, mișcarea și ființa, fii în veci lăudat!

[v2]
Cu Tine, Doamne, viața-i mai dulce, cu Tine doamne sunt fericit
Inima-mi crește de bucurie, de harul ce mi-ai dăruit
Azi niciodată nu mai sunt singur, Tu ești, Isus, cu mine mereu
În Tine-am viața, mișcarea și ființa, eu sunt al Tău, Tu ești al meu!