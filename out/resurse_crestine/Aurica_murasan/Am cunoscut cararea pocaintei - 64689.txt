[title]
Am cunoscut cararea pocaintei {author: {Aurica Murasan}, {rcId: {64689}}

[sequence]
v1,v2,v3,v4

[v1]
Am cunoscut cărarea pocăinței,
Pe ea urcau părinții mei în sus,
Când mă-ndemnau să-mbrac haina sfințeniei
Și să-L aleg în viață pe Isus.
Aveam pe-atunci altar al rugăciunii,
La noi în casă cobora Isus,
/: La rugăciuni se vindecau bolnavii...
Așa erau acele vremi de-atunci! :/

[v2]
Ne îndemnau mai mult la sfințenie,
Nopți albe le trăiam în rugăciuni,
Căci Duhul Sfânt din cer ne spunea taine
Și ne-ndemna să fim tot mai uniți.
Mărturiseam a noastre neputințe
Și-n tain-adesea și primeam răspuns.
/: Simțeam cum mâna-I sfântă ne atinge...
Așa erau acele vremi de-atunci! :/

[v3]
Ne-nvioram când peste adunare
Se cobora susurul Celui Sfânt,
Când toți strigau atuncea osanale
Și-n limbi cerești cântăm prin Duhul Sfânt.
Era ca-n ziua aceea de Rusalii,
Cu mic, cu mare, toți priveam în sus,
/: Cum coborau a Duhul Sfânt daruri...
Așa erau acele vremi de-atunci! :/

[v4]
Mai lasă, Doamne, stropii bucuriei,
Să mai trăim acele vremi de-atunci,
Să mai gustăm dulceața pocăinței,
Pe culmi cerești, o, Doamne, să ne urci.
Dorim să Te simțim în adunare,
La-noastre-umile rugi ne dă răspuns,
/: Ne-mbracă-n haina cea de sărbătoare,
Să reîntâlnim acele vremi de-atunci! :/