[title]
Canta floare minunata {author: {Ghe. Zoltan}, {rcId: {6603}}

[sequence]
v1,c,v2,c,v3,c,v4,c,v5,c

[v1]
Astăzi, Doamne, eu Te rog să intri
În grădina Ta, ce-ai semănat,
Să uzi florile ce-s ofilite,
Care la pământ s-au aplecat.

[c]
Cântă, floare minunată,
Cântă ne-ncetat,
Astăzi Grădinarul te-a udat!

[v2]
Grădinarul, ce cu-atâta grijă
Udă florile-n grădina Sa,
E Acel ce-a înviat din moarte,
E Isus Hristos din Golgota!

[v3]
În Grădina Domnului sunt multe
Flori ce au parfumul minunat;
Ele iau lumină de la Domnul
Și nectarul lor este bogat.

[v4]
Dacă vrei să fii și tu o floare
În grădina Domnului Hristos,
Trebuie să te pleci smerit la cruce,
Să te ude Domnul cu folos!

[v5]
Trandafiri, garoafe, crizanteme,
Panseluțe albe, argintii,
În Grădina Domnului sunt multe,
Dau mireasmă numai cele vii.