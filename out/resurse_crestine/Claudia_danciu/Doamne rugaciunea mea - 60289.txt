[title]
Doamne rugaciunea mea {author: {Claudia Danciu}, {rcId: {60289}}

[sequence]
v1,v2,v3

[v1]
Doamne rugăciunea mea
S-ajungă pân’ la Tine
Când pare-a nu mai exista
Scăpare pentru mine
/: Isuse-n încercarea grea
Pe brațul Tău mă ține
Nu vreau să fiu scutit de ea
Ci vreau să mergi cu mine :/

[v2]
De-ar fi să-ntorc obrazul meu
Celui ce mă lovește
Cu bine răsplătind mereu
Pe cel ce mă rănește
/: Chiar dac-ar fi să-ndur așa
Ocară și rușine
Ajută-mă să-ți pot urma
Vrednic să fiu de tine :/

[v3]
Să nu mă lași să cad răpus
În arșița pustiei
Nici de-a le lumii valuri dus
În noapte pribegiei
/: Oricât mi-ar fi lupta de grea
Voi birui cu Tine
Cine va fi-mpotriva mea
Când Tu ești pentru mine :/