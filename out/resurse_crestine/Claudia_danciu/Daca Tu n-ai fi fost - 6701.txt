[title]
Daca tu n-ai fi fost {author: {Claudia Danciu}, {rcId: {6701}}

[sequence]
v1,b,c,v2,b,c

[v1]
Dacă Tu n-ai fi fost,
Ce-ar fi fost viața mea,
Isuse, când singur, zăceam la pământ
Și să mă ridic nu reușeam...
Dacă Tu n-ai fi fost,
Să-mi întinzi mâna Ta,
M-aș fi zbătut ca un val dus de vânt pe ocean.

[b]
Numai Tu mi-ai adus bucuria,
Când uitasem și să mai zâmbesc,
Tu, Isus, m-ai salvat,
Și curajul Tu mi-ai dat, să trăiesc.
Numai Tu ai făcut să dispară
Întristarea din sufletul meu
Și-ai adus pacea Ta
Să mă umpli de ea tot mereu... și mereu...

[c]
Dacă Tu n-ai fi fost,
Să rămâi lângă mine,
Zile și nopți aș fi plâns fără rost
Și viața mea mult prea tristă-ar fi fost.
Dacă Tu n-ai fi fost
Să mă umpli de Tine,
Doar un hoinar rătăcit aș fi fost
Și viața mea s-ar fi scurs fără rost...

[v2]
Dacă Tu n-ai fi fost,
Cine m-ar fi primit
Când oamenii toți, fără nici un cuvânt,
M-au alungat, m-au părăsit...
Dacă Tu n-ai fi fost,
Unde-aș mai fi găsit odihna
Și cine pe-ntregul pământ m-ar fi iubit...