[title]
A inviat {author: {Marta_Bergheaua}, {rcId: {241356}}

[sequence]
v1,c,v2,c,v3,c,v4,c

[v1]
Strigați! Cântați! E viu! E viu Mesia!
Mormântul este mărturia Sa!
Lăudați! Cântați! Ce mare îi bucuria!
A înviat din morți! Aleluia!

[c]
A înviat! Ca mărturie: stă mormântul gol!
A zdrobit lanțul robiei: Domnul Domnilor!
Cine e ca Tatăl nostru: viu și minunat?
Căci pe noi din groapa morții, ne-a răscumpărat!

[v2]
Cântați! Cântați! Căci la o nouă viață,
Pe noi Isus Cristos ne-a înviat!
Ne-a dat prin har: o sfântă dimineață;
Când de păcate Domnul ne-a iertat!

[v3]
De-ar fi rămas Isus în groapa rece;
Noi am fi fost doar simpli muritori!
N-am fi avut o țintă și o nădejde!
Am fi rămas străini și călători!

[v4]
Îți mulțumim Cerescule Părinte,
Căci pe Isus Cristos L-ai înviat!
Noi Îți cântăm, cu un dor tot mai fierbinte;
Căci prin Isus Tu ne-ai răscumpărat!