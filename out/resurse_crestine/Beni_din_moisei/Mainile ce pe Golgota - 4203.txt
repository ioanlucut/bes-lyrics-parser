[title]
Mainile ce pe golgota {composer: {Beni din Moisei}, {rcId: {4203}}

[sequence]
v1,v2,v3,v4

[v1]
Mâinile ce pe Golgota, pe cruce-au fost însemnate
De-atâtea ori în rugăciuni au stat îngemănate.
Cu mâinile-Ți ai împărțit hrană pentru fiecare
/: Și Te-ai atins de cei micuți ca semn de binecuvântare. :/

[v2]
Tu Te-ai atins de cel bolnav de zeci de ani de zile,
Cu mâna tină ai făcut, la orb să-i dai lumină.
Lui Petru brațul i-ai întins ca să-l salvezi din ape,
/: Pâine ai frânt și vin ai dat, vestindu-ne a Ta moarte. :/

[v3]
Am vrea ca mâna Ta acum să se mai atingă
De cel căzut, descurajat, ce lacrimi are ca să plângă!
Să te apleci spre cel rănit cu mâna-Ți binecuvântată,
/: Și rana lui Tu să i-o legi, să nu-l mai doară niciodată! :/

[v4]
Cu mâinile ce-au desfăcut în Templu sulul cărții,
Când ai rostit vestea cea bună și Cuvântul vieții,
Atinge-ne pe toți de-aici! E ziua de salvare!
/: Vestește-acum și pentru noi un an de îndurare! :/