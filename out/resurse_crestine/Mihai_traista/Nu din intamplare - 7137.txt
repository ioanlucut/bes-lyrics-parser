[title]
Nu din intamplare {composer: {Mihai Traista}, {rcId: {7137}}

[sequence]
v1,v2,v3,v4,v5,v6,v7,v8,v9

[v1]
Nu a fost un joc copilăresc,
Nici pură întâmplare,
Din dragoste tatăl ceresc
A creat pământ și mare.

[v2]
Nu e o joacă de copil,
Nici pură întâmplare,
Să vezi în luna lui april
Înflorind pe câmp o floare.

[v3]
Chiar firul ierbii cel semeț
Și verde la culoare
A fost creat c-un scop măreț
Nicicum din întâmplare.

[v4]
Nimic din toate câte sunt
Și câte-au fost sub soare,
Creat e omul din pământ,
Dar nu din întâmplare.

[v5]
Vara cu soare și cu ploi,
Iarna cu a ei ninsoare,
Orânduite-s pentru noi,
Dar nu din întâmplare.

[v6]
Vedem pe lume fluturi, flori,
Vesel zâmbind sub soare
Și curcubeu-i din culori,
Dar nu din întâmplare.

[v7]
Din cer Isus la noi veni
Aducând răscumpărare,
Pe cruce pentru noi muri,
Dar nu din întâmplare.

[v8]
Cu sânge sfânt am fost spălați,
Având drept la salvare,
Din dragoste răscumpărați,
Nicicum din întâmplare.

[v9]
Din cer ne pune azi Isus
La toți câte-o-ntrebare
Ce bine-ar fi să-I dăm răspuns,
Dar nu la întâmplare.