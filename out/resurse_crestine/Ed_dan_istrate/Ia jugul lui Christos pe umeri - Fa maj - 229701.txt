[title]
Ia jugul lui christos pe umeri - fa maj {composer: {ed, Dan Istrate}, {rcId: {229701}}

[sequence]
v1,v2,v3

[v1]
Ia jugul lui Christos pe umeri și trage lângă El arând,
Chiar dacă semeni numa-n lacrimi și umbli numai sângerând.
Christos cel sfânt te va cunoaște în sărăcie, nu-n belșug,
/: Căci mulți au stat cu El la mese, dar prea puțini au tras la jug. :/

[v2]
Ia-I sarcina și-o du alături, și simte-o apăsând din greu,
Cum ai răspunde doar tu singur de tot ce are Dumnezeu.
Christos cel sfânt te va cunoaște odată-n cerul Lui de sus
/: Nu după haina ce-ai purtat-o, ci după sarcina ce-ai dus. :/

[v3]
Ia-ți crucea ta și-I mergi pe urme, tăcând și mulțumind ca El,
Iubește, roagă-te și rabdă, urmând dumnezeiescu-I fel!
/: Christos cel sfânt te va cunoaște, nu după numele ce-ți pui,
Ci după rănile-ndurate sub crucea ta și crucea Lui. :/