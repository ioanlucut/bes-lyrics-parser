[title]
Nadejdea mea e dumnezeu puterea lui e mare - do maj {composer: {ed. Dan Istrate}, {rcId: {220908}}

[sequence]
v1,v2,v3,v4,v5,v6

[v1]
Nădejdea mea e Dumnezeu, puterea Lui e mare.
Prin dragostea și harul Său,
Nădăjduiesc și cânt mereu,
Căci a salvat sufletul meu, din veșnica pierzare.

[v2]
O licărire-n infinit e viața mea întreagă,
Dar pentru mine S-a jertfit
Isus din cer, m-a mântuit,
Și-o viață fără de sfârșit, de veșnicii mă leagă.

[v3]
Sunt călător spre țara mea, cu Domnul am izbândă.
Mi-e călăuză dreapta Sa,
O, Doamne Tu nu vei lăsa
Nicicând să cadă-n lupta grea, ființa mea plăpândă.

[v4]
În glas de ciocârlii duios, și-n vuietul de ape
În flori și-n tot ce-i mai frumos
În cei răscumpărați de jos,
Iubirea sfântă-a lui Christos o simt tot mai aproape.

[v5]
Țărână trecătoare sunt, dar cred în nemurire,
Căci Duhul Celui veșnic Sfânt
Îmi dă putere și avânt,
Când voi pleca de pe pământ, dincolo-n strălucire.

[v6]
Eu am aflat în Creator și pacea și menirea,
/: Stăpân al lumii ziditor
Tu mi-ai dat lacrima de dor
Să Te iubesc, să mă-nfior, și să-Ți aștept venirea :/