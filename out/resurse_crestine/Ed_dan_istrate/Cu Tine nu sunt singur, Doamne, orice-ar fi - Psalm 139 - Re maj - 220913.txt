[title]
Cu tine nu sunt singur doamne orice-ar fi - psalm - re maj {author: {ed. Dan Istrate}, {rcId: {220913}}

[sequence]
v1,v2,v3,c,v4,c,v5,c2,c

[v1]
Cu Tine nu sunt singur, Doamne, orice-ar fi, Melodia A
Căci Tu mă cercetezi de-aproape și mă știi,
Tu știi când stau pe loc, sau când la drum pornesc,
Pătrunzi în gândul meu cu Duhul Tău ceresc.

[v2]
Tu știi cuvântul meu ’nainte de-a-l rosti, Mel A
Cu drag mă înconjori, prin har să pot trăi,
Eu nu pot să cuprind înțelepciunea Ta,
Dar vreau să Te slăvesc cât viață voi avea.

[v3]
Unde pot fugi să m-ascund de fața Ta? Melodia B
În ceruri sau la margine de mare?
Chiar și-n adâncimi de mormânt mă vei afla,
În bezna lumii, Tu ești al meu soare.

[c]
Tu m-ai plănuit, Tu m-ai întocmit, Melodia C
Tu ai fost și pentru mine Dumnezeu și Tată,
Fii în veci slăvit, veșnic preamărit,
Căci Tu m-ai zidit o făptură minunată.

[v4]
Când nu eram născut, știai viața mea, Mel A
Cu dragoste de-atunci m-ai scris în cartea Ta,
O, cât de nepătruns e planul Tău divin,
A Ta e viața mea, și Ție Ți-o închin.

[v5]
Nimicește, Doamne, tot planul celui rău, Mel B
Și ura ce-o arată pentru Tine.
Preamărit în veci fie sfânt Numele Tău,
Dreptatea Ta și faptele-Ți divine!

[c2]
Cercetează-mă, luminează-mă, Mel C
Doamne Tu cunoști și inima și gândul, Tată,
Ia viața mea, du-mă-n calea Ta,
Și spre Golgota azi privirea mi-o îndreaptă.

[c]
Tu m-ai întocmit, Tu m-ai mântuit, Mel C
Tu ai fost și pentru mine Dumnezeu și Tată,
Fii în veci slăvit, veșnic preamărit,
Căci Tu m-ai zidit o făptură minunată.