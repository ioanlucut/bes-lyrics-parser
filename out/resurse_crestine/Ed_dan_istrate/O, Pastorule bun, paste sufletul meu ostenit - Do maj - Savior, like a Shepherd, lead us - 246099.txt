[title]
O pastorule bun paste sufletul meu ostenit - do maj - savior like a shepherd lead us {composer: {ed. Dan Istrate}, {rcId: {246099}}

[sequence]
v1,v2,v3,v4

[v1]
O, Păstorule bun, paște sufletul meu ostenit,
Căci pe dulcea Ta pășune sunt atât de fericit;
Doar acolo este hrana care viață dă din plin,
Și pe cale, în ispite, întărit sunt pe deplin.

[v2]
Știu că sunt în lumea largă și-alte feluri de pășuni,
Însă toate-s veninoase, pline de deșertăciuni;
Chiar în jurul meu, oriunde, eu le pot găsi ușor,
Dar ce ele îmi oferă e amar și trecător.

[v3]
Am trăit o vreme-acolo, pe-ale lumii largi pășuni,
Neștiind că sunt departe de tot ce e sfânt și bun;
Multe pofte și păcate viața mi-au împovărat,
De-adevăr și fericire ele m-au îndepărtat.

[v4]
Dar Tu m-ai luat pe brațe, și-n pășunea Ta m-ai pus,
M-ai adus prin har la viață, Bunule Păstor, Isus;
Cu aleșii Tăi pe cale din Cuvânt eu mă hrănesc,
Și cu Tine împreună către cer călătoresc.