[title]
Vrednic e mielul sfant - crown him with many crowns - do maj {author: {ed. Dan Istrate}, {rcId: {187970}}

[sequence]
v1,v2,v3,v4

[v1]
Vrednic e Mielul Sfânt să fie-ncoronat,
Cântați voi ceruri și pământ pe Marele-mpărat.
Din inimă-L slăvesc și-I cânt cu toate-n cor
Căci El e mântuirea mea și Rege-al regilor.

[v2]
E al iubirii Domn în slavă întronat,
El poartă-al răstignirii semn, dar e glorificat.
Nu-i nimenea sub cer ca El de preamărit,
Coroana slavei este-a Lui, căci El a biruit.

[v3]
E al vieții Domn la Tatăl înălțat,
Cu moartea Sa de Fiu ceresc pe moarte a călcat.
El ne-a deschis un drum spre lumea cea de sus,
Și pentru noi a biruit, la viață ne-a adus.

[v4]
E Rege-al regilor în cer și pe pământ,
La fel cu Tatăl în măriri, la fel cu Duhul Sfânt.
’
Naintea lui Isus în adorare stați,
Lăudați pe Cel încoronat, și Lui vă închinați.