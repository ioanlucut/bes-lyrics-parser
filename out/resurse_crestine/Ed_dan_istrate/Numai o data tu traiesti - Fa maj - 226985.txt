[title]
Numai o data tu traiesti - fa maj {author: {ed. Dan Istrate}, {rcId: {226985}}

[sequence]
v1,v2,v3,v4,v5,v6

[v1]
Numai o dată tu trăiești
Și cui ai vrea să îi slujești?
Numai o inimă tu ai,
Și cui ai vrea să i-o predai?

[v2]
O, de-ai sluji tu lui Isus
Și inima so-ndrepți în sus,
Isus ar fi Stăpânul tău,
Iar tu ai fi copilul Său!

[v3]
El ți-ar aduce bucurii,
Pe care tu nici nu le știi,
Și-n clipe grele de dureri,
El ți-ar aduce mângâieri.

[v4]
Atunci întreagă viața ta
Cu bucurie ai cânta,
Și-ai spune pururea oricui
Ce dulce-i fericirea Lui!

[v5]
Dar tristă-i soarta ta acum,
Pierdut, stingher pe-al morții drum.
Chemarea sună-acum duios,
Să vii la crucea lui Christos!

[v6]
Deci vino azi să fii salvat,
Te pocăiește de păcat,
/: Predă-ți viața Domnului
Și-n veci vei fi copilul Lui! :/