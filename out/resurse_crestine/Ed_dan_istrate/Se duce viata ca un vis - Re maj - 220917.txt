[title]
Se duce viata ca un vis - re maj {author: {ed. Dan Istrate}, {rcId: {220917}}

[sequence]
v1,c,v2,c,v3,c

[v1]
Se duce viața ca un vis, și umbrele se duc și vin,
Iar noi zburăm spre Paradis, spre viață sau spre chin,
Spre slava cerului senin, sau spre adâncu-ntunecos,
Spre veșnicie, sus sau jos, fără sfârșit!

[c]
Ești pregătit să zbori, când ceasul va suna?
Ești pregătit să zbori, când El te va chema?
Ești pregătit, sau nu? Acum e timpul potrivit,
Întoarce-te și tu, ca să fii mântuit!

[v2]
Se duce viața ca un nor, în marele necunoscut,
Pe-oceanul veșniciilor, atâția au trecut!
Si tu vei trece, nu uita, depinde cum te-ai pregătit;
Spre veșnicie vei zbura, spre infinit.

[v3]
Si, iată, Domnul va veni, cu slavă veșnică pe nor,
Înconjurat cu zeci de mii, cu îngerii în zbor,
Ca fulgerul la răsărit, și orice ochi Îl va vedea,
Și-aceia ce L-au răstignit Îl vor vedea.