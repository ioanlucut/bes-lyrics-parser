[title]
Cand vom intra pe-a tale porti de aur - do min {author: {ed. Dan Istrate}, {rcId: {198102}}

[sequence]
v1,v2,v3,v4,v5,v6

[v1]
Când vom intra pe-a-tale porți de aur,
Ierusalime, loc iubit și sfânt,
/: Tot cerul fi-va plin de osanale,
Spre slava Celui pururi drept și sfânt. :/

[v2]
Uimiți de-atâta sfântă măreție,
Scăpați de tot ce-aici ne-a întinat,
/: În veci de veci, cânta-vom, Doamne, Ție:
Prin jertfa-Ți sfântă ne-ai răscumpărat. :/

[v3]
Cu ochii-n lacrimi de bucurie sfântă,
Scăldați în raza Soarelui dorit,
/: Nesăturați de Fața Ta cea blândă,
Te vom lăuda, Mântuitor iubit. :/

[v4]
Pe străzi de aur ca sticla străvezie,
Cu-ai noștri dragi, cu orice mântuit,
/: Cânta-vom veșnic slavă, numai Ție,
De dragostea cu care ne-ai iubit. :/

[v5]
Ierusalime, vei auzi cântarea,
Ce îngerii n-o știu și n-au cântat,
/: În ziua mare, când va fi serbarea
Poporului pe veci răscumpărat. :/

[v6]
Oh, când tristețea din inimi va fi ștearsă?
Și zorii Zilei, când se vor ivi?
/: Dorita noastră, scumpa noastră casă,
Ierusalime, când te vom zări? :/