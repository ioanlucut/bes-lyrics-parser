[title]
Speranta mea-i doar in christos - in christ alone my hope is found - re maj {author: {ed. Dan Istrate}, {rcId: {196747}}

[sequence]
v1,v2,v3,v4

[v1]
Speranța mea-i doar în Christos, far luminos pe-acest pământ.
Mi-e Stâncă și-adăpost oricând, tare-n furtună și în vânt.
Ce pace-mi dă prezența Sa, când temeri vin, și lupta-i grea.
Mângâietor e-al meu Isus, dragostea Lui îmi e de-ajuns.

[v2]
De dragul nostru S-a smerit, să ne răscumpere-a venit,
El - Darul Tatălui slăvit, de păcătoși disprețuit -
Isus, murind nevinovat, cu Dumnezeu ne-a împăcat.
Păcatul meu e ispășit, prin moartea Lui sunt mântuit.

[v3]
A fost jertfit pe-o cruce grea, El, Creatorul întrupat.
Dar S-a-nălțat biruitor când din mormânt a înviat.
Pe tron de slavă-I înălțat, Mijlocitor și Împărat,
Prin Duhul Său m-a înfiat, și viață veșnică mi-a dat.

[v4]
De teamă sunt eliberat doar prin puterea lui Isus.
Din prima zi pân’ la apus, de brațul Lui eu sunt condus.
Nici iad, nici moarte, și nici om, nu mă despart de-al meu Sfânt Domn.
Și, până-n fața Lui voi sta, sunt ocrotit în Mâna Sa!