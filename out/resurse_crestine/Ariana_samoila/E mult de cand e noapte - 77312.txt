[title]
E mult de cand e noapte {author: {Ariana Samoila}, {rcId: {77312}}

[sequence]
v1,c,v2,c2

[v1]
E mult de când e noapte și lumea-i bântuită
De mii de duhuri rele cu ucigaș tumult,
Mi-e dor de dimineață, de-odihnă fericită
- Străjerule, străjere, mai e din noapte mult?
Plâng inimi sfâșiate de-o lungă depărtare,
Le ard atâtea rane și-au suferit atât,
Și-așteaptă obosite un ceas de ușurare
- Străjerule, străjere, o cât mai este, cât?

[c]
Atât de grea mi-e starea cum n-a fost niciodată,
Vin valuri tot mai grele cum n-am mai întâlnit,
Simțim c-a noastre inimi curând n-au să mai poată,
- O sună răsăritul, strajerule iubit!

[v2]
Atâți din cei ce-așteaptă sunt doborâți de jale
Gemând sub greutatea ce inima le-a smuls
Și-așteaptă izbăvirea înștiințării tale
- Strajerule, străjere, mai este oare mult?
E-atât de grea vegherea când noaptea se lungește,
Când zarea e pustie și sufletul e jar,
Când nu mai e putere, iar greul tot mai crește
- Străjerule, străjere, o, zorii nu răsar?

[c2]
Străjer iubit, vestește sfârșitul suferinței
Să cadă stăvilarul de piatră și de fier
Să-nceapă Sărbătoarea dorit-a Biruinței,
Și Nunta fericită a Mirelui din Cer.