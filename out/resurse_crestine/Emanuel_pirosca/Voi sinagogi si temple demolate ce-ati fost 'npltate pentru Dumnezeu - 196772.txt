[title]
Voi sinagogi si temple demolate ce-ati fost npltate pentru dumnezeu {author: {Emanuel Piroșcă}, {rcId: {196772}}

[sequence]
v1,v2,v3,v4

[v1]
Voi sinagogi și temple demolate ce-ați fost ’nălțate pentru Dumnezeu
De-ați fi avut în voi inimi curate, n-ați fi căzut sub mână de călău!
O, voi preoți veți sta ca mărturie c-aceste temple-au existat cândva,
/: Pentru c-ați stins curata lor Făclie, aceste ziduri vă vor condamna! :/

[v2]
O, bieți creștini din epoca modernă ce-ați împărțit cuvântu-n culte reci
Treziți-va căci Patria Eternă stă-n suferință, nu-n doctrine seci!
O, măcar astăzi de ați înțelege: PIETRELE MOARTE VOR RĂMÂNE JOS!
/: Pe cei disprețuiți Îi voi alege ca pietre vii în Trupul lui Hristos. :/

[v3]
Voi toți ce ați intrat astăzi cu gloata în temple noi ’nălțate cu dureri,
Legați-vă de Isus căci răsplata vor lua-o doar cei ce au dus poveri!
Nu vă-nchinați la zidurile-acestea și să nu vă legați de ele-acum,
/: Căci iat-aproape, aproape este Ziua când să plecați cu toții pe-un alt drum! :/

[v4]
Iar voi unelte crude-ale pieirii ce-ați demolat atâtea temple vii,
Cel ce e Viu, Isus, Domnul iubirii, le-o renova din nou din temelii!
Căci voi puteți ucide-o piatră moartă, dar ce e Viu și Sfânt nu veți putea,
/: Chiar de-ați închide-o ușă, e o Poartă pururi deschisă, căci Isus e-n ea! :/