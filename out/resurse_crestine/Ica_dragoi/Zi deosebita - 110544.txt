[title]
Zi deosebita {author: {Ica Dragoi}, {rcId: {110544}}

[sequence]
v1,c,v2,c,v3,c

[v1]
Este-o zi deosebită, sărbătoare-n Casa Ta,
Și-am venit în dar cu pruncul, pentru-al binecuvânta.
E firav, micuț și gingaș, te rugăm să-l întărești,
Crește-l mare, și cuminte, dă-i Tu bucurii cerești.

[c]
/: Dă-i Tu zile fericite, și ajută-l ca să crească,
Mare când va fi, o, Doamne, voia Ta să împlinească. :/

[v2]
Binecuvintează-l astăzi, și păzește-l de cel rău,
Fața Ta să lumineze, peste el, o, Domnul meu.
Dă-i înțelepciune multă, pune-n el Duhul Tău sfânt,
Și ajută-l să-Ți urmeze, cât va trăi pe pământ.

[v3]
Te rugăm, o, Doamne mare, fii cu el în orice ceas,
Întărește-a lui ființă și veghează-l pas cu pas,
Poartă-l Tu pe brațe sfinte și ajută-l neîncetat,
Dă-I Tu binecuvântare și Duhul Tău sfânt curat.