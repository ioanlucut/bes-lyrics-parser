[title]
Veniti la ape {composer: {Ica Dragoi}, {rcId: {111764}}

[sequence]
v1,v2,v3,v4,v5

[v1]
Voi toți cei însetați veniți la ape,
La Apa vieții care e Hristos,
/: Veniți la Dumnezeu, ca să vă scape,
Și să vă dea un viitor frumos! :/

[v2]
Veniți la Creatorul vostru mare,
La Dumnezeul viu și adevărat,
/: La Cel ce v-a dat binecuvântare,
Și-asupra voastră din cer, a vegheat! :/

[v3]
Veniți la ape ce vă dau odihnă,
Grăbiți, cât harul încă nu-i sfârșit!
/: Fiți însetați după a lui Isus tihnă,
Veniți la El, căci prețul a plătit! :/

[v4]
Veniți să beți din apa sfânt-a vieții
Ce o găsiți în sfântul Lui Cuvânt,
/: Luați aminte la ce se cuvântă,
Și încheiați cu El sfânt legământ! :/

[v5]
Veniți la Domnul Isus, căci vă cheamă,
El este viața, izvorul cristalin,
/: În El să vă încredeți fără teamă,
A Lui să fie slava, în veci, amin! :/