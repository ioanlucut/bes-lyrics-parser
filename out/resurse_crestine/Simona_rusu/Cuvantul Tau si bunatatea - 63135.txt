[title]
Cuvantul tau si bunatatea {composer: {Simona Rusu}, {rcId: {63135}}

[sequence]
v1,c,v2,c,v3,c,v4,c

[v1]
Cuvântul Tău și bunătatea
Îmi sunt toiag pe-al vieții drum
Un bun exemplu-mi ești Isuse
Ajută-mă să mă supun
Învață-mă să ard în harul
Să fiu în clocot mult aș vrea
Vreau inima și viața toată
Să le predau în mâna Ta

[c]
Aprinde-mă Isus, să luminez ca și o stea
Să fiu lumină mult aș vrea, lumină-n viața mea
Aprinde-mă Isus, să ard în flacăra de har
Un prețuit mărgăritar, să luminez de sus

[v2]
Doresc pe-acest pământ, Isuse
O mică rază eu să fiu
În via Ta cea roditoare
Un lăstar roditor și viu
Căci Apa Vieții și Cuvântul
Îmi este hrană pe pământ
Ajuta-mă să cresc în Tine
Mai mult spre ceruri să m-avânt

[v3]
Vreau să lucrez azi în ogorul
În care Tu m-ai așezat
Să împlinesc porunca-Ți sfântă
Să te slujesc Sfinte-Mpărat
În lanul Tău cu spice Doamne
Fă-mă un lucrător supus
Când vei veni să-Ți pot aduce
Toți snopii care-aici i-am strâns

[v4]
Ajută-mă la împlinirea
Poruncilor ce ne-ai lăsat
Să te urmez pe totdeauna
Cu suflet și cuget curat
În dragoste și în credință
Ajuta-mă mai mult să cresc
Și-acolo sus în veșnicie
La dreapta Ta să strălucesc