[title]
Am sa raman cu tine {composer: {Emanuel Boca}, {rcId: {92983}}

[sequence]
v1,c,v2,c

[v1]
Pe veci am să rămân cu Tine,
Mântuitorul meu iubit,
Căci pe o mare-nfuriată
Tu singur nu m-ai părăsit!
Plecară prietenii și frații,
Înspăimântați de val și vânt,
Tăiară ancora nădejdii
Și o trântiră la pământ.

[c]
Tu ai rămas cu mine-n barcă,
Cârmaci cum n-am mai întâlnit,
Și peste-a lumii valuri grele,
Isus, cu Tine am plutit!
Tu nu Te-ai înfricat de valuri,
N-ai tremurat de-amenințări,
Căci plin de har Tu porți iubirea
Și-o dai în cele patru zări.

[v2]
Pe veci am să rămân cu Tine,
Mântuitorul meu iubit,
Căci jos, în valurile vieții,
Nicicând Tu nu m-ai părăsit!
Și vom pluti prin valuri grele
Spre țărmul veșnic și sublim,
Căci toate dorurile mele
Sunt ancore-n ceresc Elim.