[title]
De dorul tau isus iubit {author: {Traian Dorz T.C.Adorian}, {rcId: {5725}}

[sequence]
v1,v2,v3,v4,v5

[v1]
De dorul Tău, Isus iubit,
În dragostea Ta arse,
Și inima și sufletul,
Și fața ni se-ntoarse.

[v2]
Isus, Isus, noi Te-așteptăm,
Cum crinii-așteaptă rouă,
Privind spre ceruri Te chemăm
Cu mâinile-amândouă!

[v3]
Treci peste anii viitori,
O, Mire drag, și vino!
Ne du mai sus, mai sus de nori,
Spre țara de lumină.

[v4]
În clipa când ni-i cununa
Cu-a slavei Tale taine,
Schimbați în chipul Tău, ni-i da
A păcii albe haine.

[v5]
Și-Ți vom cânta, Isus iubit,
De drag o veșnicie,
Că Te-am chemat și Te-am dorit,
Cât nimenea nu știe.