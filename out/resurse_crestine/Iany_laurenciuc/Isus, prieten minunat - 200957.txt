[title]
Isus prieten minunat {composer: {Iany Laurenciuc}, {rcId: {200957}}

[sequence]
v1,c,v2,c2,v3,c3,v4,c4

[v1]
Eu am un Prieten minunat,
La care Îi spun durerea.
Atunci când sunt descurajat,
El îmi dă, mângâierea.
Cu al meu necaz, la El, alerg,
Împărtășim calvarul.
Atunci când toți mă părăsesc,
El îmi alină amarul.

[c]
/: Numele lui este Isus,
El mă conduce’n toate,
Atunci când mă simt răpus,
El e-al meu Domn si frate! :/

[v2]
Când mă amenință încercări,
Când lumea se frământă.
Norii când se-arată-n depărtări,
Stau liniștit pe stâncă.
Mă țin de poala lui Isus,
Chiar de vuiește marea.
La pieptul Său ce-a fost străpuns,
Eu îmi găsesc scăparea.

[c2]
/: El mi-e adăpost în ziua rea,
Lumină în întuneric.
M-a vindecat de boala mea,
El e Domnul meu puternic! :/

[v3]
De Îl ai prieten pe Hristos,
În drum spre veșnicie.
Chiar de urcușul e stâncos,
Pășești, cu bucurie.
El te ridică de-ai căzut,
Îți ocrotește pașii.
În ziua rea iți va fi scut,
Când te urmăresc vrășmașii.

[c3]
Când zaci bolnav în al tău pat,
În rugă spune-I toate!
Nu fi nicicând descurajat,
El e-acel ce totul poate!
Vin’ la Isus cu boala ta,
Cu-a ta amărăciune!
Numai Isus te poate vindeca,
Când îl chemi în rugăciune!

[v4]
Fii lăudat, al meu prieten bun,
Acum și’n veșnicie!
De când călătorim la drum,
Sunt plin de bucurie!
Un dor de cer în mine-ai pus,
Un cânt vibrează’n mine,
Îmi este dor de țara ta, Isus,
Îmi este dor de Tine!

[c4]
De când, pe Tine, te-am aflat,
Eu am un sprijin tare.
Isus, al meu prieten minunat,
Nu ai asemanare!
Nimic nu ne va despărți,
Nici viața și nici moartea!
La orice pas cu Tin’ voi fi,
Isuse, Tu-mi ești partea!