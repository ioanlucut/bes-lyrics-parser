[title]
E un om care umbla prin noapte {author: {Cristian Văduva}, {rcId: {204419}}

[sequence]
v1,c,v2,c,v3,c

[v1]
E un Om care umblă prin noapte,
Căutând vreun căzut sau rănit;
A ta rană să o vindece poate
Oricât ai fi de jos, prăbușit!
Să te-nfrângă când El e cu tine
Nu mai poate de-atunci nimenea!
Când Îl chemi, lângă tine El vine,
Te ridică de jos și-ți vorbește frumos,
Dragostea!...

[c]
/: În brațul Lui aș vrea să poposesc,
Numele Lui Îl ador, Îl iubesc! :/

[v2]
Chiar de gemi în groapa pieirii,
Și ți-e trupul de tot vlăguit,
Prin Isus, împăratul iubirii,
Vei birui și vei fi izbăvit!
Schimbă inimi și dă vindecare,
Dă puteri unui trup obosit;
Chiar de ești în cea mai grea încercare,
Te privește cu dor și-ți va fi ajutor iscusit!

[v3]
Scapă-mă de adânca pierzare,
Fii Stăpân peste toate, doar Tu!
Poruncește să primesc eliberare,
Doar spre Tine îmi înalț sufletul!
Iubirea Lui și a Sa biruință
Este focul din inima mea,
Lui mă închin cu recunoștință -
Celui ce m-a scăpat și pe braț m-a purtat
În Golgota!...