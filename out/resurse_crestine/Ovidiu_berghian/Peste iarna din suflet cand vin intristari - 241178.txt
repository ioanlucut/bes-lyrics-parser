[title]
Peste iarna din suflet cand vin intristari {composer: {Ovidiu Berghian}, {rcId: {241178}}

[sequence]
v1,c,v2,c,v3,c

[v1]
Peste iarna din suflet când vin întristări,
Cu petală de cânt răsar primăveri
Peste lacrimă-i zâmbet: Isus, Harul Tău!
Peste noaptea tăcerii din însingurări,
Cu-nstelarea iubirii mi-aprinzi mângâieri.
Peste suflet nădejde: Isus, Harul Tău!

[c]
Harul Tău este raza ce frântă-n Calvar
Trandafirul din vale o plânge cu-amar
Harul Tău e izvorul de sânge curat
Ce-mi spală ființa de orice păcat.
Harul Tău e iubirea ce m-a cucerit
Răstignită pe cruce când m-a mântuit
Harul Tău e speranța ce-aprinde în zori
Cu nădejdea-nvierii un cer de comori.

[v2]
Norii negri ai urii mi i-ai alungat
Cu balsamu-ndurării m-ai înseninat
În furtuna e pace: Isus, Harul Tău.
Mi-ai adus dimineața c-un zâmbet divin
Mi-ai schimbat Doamne viața din plâns în senin
Curcubeu peste ape: Isus, Harul Tău.

[v3]
În grădina iertării m-așteaptă cu drag
Doua mâini răstignite și-un Tată în prag
Necuprins în iubire: Isus, Harul Tău.
Te-oi lăuda pe vecie pe-un capăt de stea
Dătător al vieții: Tu, dragostea mea
Mă va duce-n mărire: Isus, Harul Tău.