[title]
Eram distrus dezamagit si far de vreo speranta {author: {Ioan Hapca}, {rcId: {96788}}

[sequence]
v1,c,v2,c,v3,c

[v1]
Eram distrus, dezamăgit și făr’ de vreo speranță
Când Tu Isuse ai venit dorind să-mi dai o nouă viață...
Tu, Te-ai apropiat de mine ca un prieten minunat,
Cu drag în brațele-Ți divine Te-ai aplecat și m-ai luat
Și toate rănile-mi murdare cu dragoste mi le-ai legat.

[c]
O Isuse bun și drag, Stăpânul meu iubit
Ce dragoste adâncă la Tine am găsit,
O și câtă bunătate și ce har nemărginit!
O Isuse bun și drag, Stăpâne Atotslăvit,
Deși eu nu Te cunoșteam, Tu-n cale mi-ai ieșit,
Ca să-mi arăți iubirea Ta și harul Tău nemărginit.

[v2]
Nimic Tu nu mi-ai reproșat, ci m-ai privit cu-atâta milă
Căci Te durea durerea mea și toată starea mea umilă,
Și-atunci m-ai scos din valul morții, m-ai așezat pe Stâncă
Și-n suflet pacea Ta mi-ai pus și-o bucurie adâncă! x2

[v3]
Stăpâne bun Te preamăresc și din tot sufletul meu
Mă-nchin și-Ți spun că Te iubesc, căci Tu ești Dumnezeu!
Inima-mi toată ți-o predau, mă-nchin mereu și Te slăvesc,
Din toată ființa mea Te laud și-Ți spun că Te iubesc! x2