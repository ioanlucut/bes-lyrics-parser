[title]
Daca-ti lipseste vederea {author: {Ioan Hapca}, {rcId: {96504}}

[sequence]
v1,c,v2,c

[v1]
Dacă-ți lipsește vederea,
Ori ceva-n sufletul tău,
Nu lăsa ca disperarea
Să te strângă-n lanțul său.
Strigă și cere-ndurarea
Preabunului Dumnezeu
Căci așa-a găsit salvarea
Chiar și orbul Bartimeu,
Căci la Domnul e scăparea,
El izbăvește mereu!

[c]
El E Singurul ce-I pasă
De-orice suflet întristat,
El cu nici un chip nu-l lasă
Pe cel ce vrea a fi salvat!
El e Singurul ce-L doare
De-orice suflet apăsat,
Dreapta Lui mântuitoare
Și pe mine m-a salvat!

[v2]
Dacă n-ai pe nimenea
Când ești la necaz și greu,
Pune-ți toată încrederea
Doar în Bunul Dumnezeu.
El te-ntreabă cu plăcere
Dragul Meu „ce vrei să-ți fac?”
El Se-atinge cu iubire
De acei bolnavi, ce zac...
Mâna Lui izbăvitoare
Izbăvește până-n veac!