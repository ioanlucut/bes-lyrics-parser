[title]
Doar in domnul dumnezeu {composer: {Ioan Hapca}, {rcId: {96413}}

[sequence]
v1,c,v2,c,v3,c,v4,c

[v1]
Doar în Domnul Dumnezeu
Mi se încrede sufletul,
El este-ajutorul meu!
El e Stânca mea și Turnul
De scăpare când mi-e greu.

[c]
/: O, bucuria mea e în Domnul!
Sufletu-mi în El se încrede.
De la El vine ajutorul
Și-adevărata nădejde.
El este Mântuitorul,
Viața de la El purcede...
Da! Domnul este-a mea nădejde,
De la El vine-ajutorul,
Viața de la El purcede,
Da! El este Mântuitorul! :/

[v2]
Pe Domnul se-ntemeiază
Ajutorul meu și slava,
Duhul Sfânt mă cercetează
Și inima-mi strigă „ava!”
Căci Domnul mi-o luminează.

[v3]
A Domnului e Puterea,
Mila, harul, bunătatea.
A Domnului este-ndurarea!
O, în mâna Sa sunt toate,
El dă binecuvântarea!

[v4]
Doar pe Domnul se bazează
Sufletul meu încercat
Și nici decum nu se-ntristează
Că-i de Domnul luminat
Și-a Lui slavă-o radiază.