[title]
Prin suferinta {author: {Narcisa P.}, {rcId: {64795}}

[sequence]
v1,c,v2,c,v3,c,v4,c

[v1]
Prin suferință, ajungi la viața
În care ești biruitor.
Prin suferință, devii puternic,
Mai fericit, mai răbdător.

[c]
Când încercarea arzătoare
Așa ușor te-a dărâmat,
Tu nu cădea în disperare,
Să lupți, să te păstrezi curat.

[v2]
Prin suferință, ești o lumină
Pe calea dreaptă unde pășești.
Și-o inimă mai dăruită,
Prin suferință, dobândești.

[v3]
Prin suferință, Ieremia
A fost de Domnul, încercat,
Dar el a biruit durerea,
Căci Dumnezeu l-a mângâiat.

[v4]
Și tot prin crudă suferință,
Pe Iov, tot Domnul l-a-ncercat.
El a rămas, plin de credință
Și Dumnezeu l-a ridicat.