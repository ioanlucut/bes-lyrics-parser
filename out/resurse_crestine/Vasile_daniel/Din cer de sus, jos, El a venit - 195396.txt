[title]
Din cer de sus jos el a venit {author: {Vasile Daniel}, {rcId: {195396}}

[sequence]
v1,c,v2,c2,v3,c3,v4,c4

[v1]
Din cer de sus, jos, El a venit
Să mă salveze căci m-a iubit,
Și-a mers pe cruce în locul meu
Isus Mesia, El Dumnezeu.

[c]
/: Și-a stat pe cruce sus răstignit
Nu s-a dat jos căci mult m-a iubit,
Răbdând păcatul și vina mea
Mi-a dat iertarea și pacea Sa! :/

[v2]
Pe cruce Domnul m-a împăcat
Cu Dumnezeul adevărat,
Luând tot păcatul asupra Sa
El Domnul vieții, Dragostea mea.

[c2]
/: El mă iubește atât de mult
Isus Mesia, El Domnul Sfânt!
Mi-a deschis calea spre Dumnezeu
S-ajung acasă la Tatăl meu. :/

[v3]
Acum cu Domnul călătoresc
Prin a Sa milă eu azi trăiesc,
Viața întreagă e-n mâna Sa
El are grijă de soarta mea.

[c3]
El e lumina și viața mea,
El mă conduce cu mâna Sa,
Isus mă poartă la sfânt izvor
Și mă adapă ca să nu mor!
El e-al meu soare, e scutul meu
El mă păzește de cel rău,
Isus Mesia, m-a mântuit
Pentru vecie m-a fericit!

[v4]
Iar azi prin harul Lui minunat
Îi simt iubirea cu-adevărat,
Căci El lucrează inima mea
Și mi-o îndreaptă spre fața Sa.

[c4]
El este sursa, El Dumnezeu,
Izvor din care m-adăp mereu,
El este sprijin nemijlocit
Și-atunci când eu sunt descumpănit.
El e cu mine cu viața mea
Săpat am fost în palma Sa,
Isus Mesia m-a cucerit
Pe mine fiul cel rătăcit!