[title]
Sa vina copiii la tine {author: {Familia Mandici}, {rcId: {187278}}

[sequence]
v1,c,v2,c,v3,c

[v1]
Să vină copiii la Tine,
Așa, Doamne, ai poruncit
Și-n brațele Tale divine
Cu dragoste Tu i-ai primit.
Pe aripile rugăciunii
Aducem acești copilași,
A Ta binecuvântare
Peste ei acum să o lași.

[c]
/: Binecuvântă, Te rugăm, copilașii preaiubiți.
Dă-le pacea Ta, fă-i să fie fericiți! :/

[v2]
În lupta credinței sublime
Când ei vor fi toți implicați,
Să fie alături de Tine,
Cu arme cerești înarmați.
În zile cu nori și-ncercare,
În zile cu soare-arzător,
Fii bun și adu-le salvare,
Preasfânt și ceresc Salvator.

[v3]
Să aibă o pâine pe masă
Și apă să aibă-n pahar,
Să aibă Scriptura în casă
Și-n inimi al cerului dar.
Să fie smeriți, cumsecade,
Să fie aleși pentru rai,
Să-și pună încrederea-n Tine
Și viața în veci să le dai.