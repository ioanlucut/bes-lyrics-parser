[title]
Batranete scoala-nalta {author: {David Stănuș}, {rcId: {153071}}

[sequence]
v1,v2,v3,v4,v5

[v1]
Bătrânețe școală-naltă
De povară și de scrum
Cale aspră și ciudată,
Pe unde n-am fost niciodată,
Niciodată, pân’ acum.

[v2]
Bătrânețe traistă spartă,
De unde toate cad și se pierd
Cade orice faptă moartă,
Cade slava cea deșartă,
Și rămâne cea din cer.

[v3]
Bătrânețe daltă bună,
Care taie cu folos
Taie fala ce adună,
Taie firea cea străbună
Din mireasa lui Hristos.

[v4]
Bătrânețe tren de seară,
Fără bani, fără bilet
Zboară-ntins, ce iute zboară,
Și te duci din gară-n gară
Către tainicul magnet.

[v5]
Dar la urmă Domnul știe
Dacă trenu-i tren de har.
Vom sări de bucurie
Și cu Domnul, pe vecie,
Vom fi tineri, tineri iar!