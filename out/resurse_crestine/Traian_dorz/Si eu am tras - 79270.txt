[title]
Si eu am tras {composer: {Traian Dorz}, {rcId: {79270}}

[sequence]
v1,v2,v3,v4,v5,v6

[v1]
Și eu am tras ades cu Domnul
la jugul Lui cel bun și greu,
dar numai asudând aflat-am
ce minunat e Dumnezeu.

[v2]
Și eu m-am dus plângând adesea
pe brazda plugului ceresc,
dar numai semănând cu lacrimi
aflai că-s vrednic să trăiesc.

[v3]
Și eu am fost ades în locul
chinuitor și-ntunecos,
dar numa-n gropi cu lei aflat-am
ce har e-alături de Hristos.

[v4]
Și eu am spus ușor adesea
cuvântul cel mai ’nalt și greu,
dar de pe cruce știu c-odată
dai tot ce-ai spus, lui Dumnezeu.

[v5]
Și eu am stat pe rugul unde
se arde cel mai dureros,
dar numai astfel știu că nu e
alt loc mai vrednic de Hristos.

[v6]
Și eu am dus atâtea lupte,
de temeri și-ndoieli cuprins,
dar numai când mi-am dat viața
n-am mai putut să fiu învins.