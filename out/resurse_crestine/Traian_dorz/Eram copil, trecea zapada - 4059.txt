[title]
Eram copil trecea zapada {composer: {Traian Dorz}, {rcId: {4059}}

[sequence]
v1,v2,v3,v4,v5,v6

[v1]
Eram copil, trecea zăpada,
Eu cu tristețe-o petreceam,
Mi se părea că iarna trece,
Mi se părea, dar eu treceam.

[v2]
Eram crescut, treceau cocorii,
Priveam la ei până-i pierdeam,
Mi se părea că vara trece,
Mi se părea, dar eu treceam.

[v3]
Eram gândind pe malul apei,
Cu unda ei la pas mergeam,
Mi se părea că unda trece,
Mi se părea, dar eu treceam.

[v4]
Priveam ades cum zboară norii,
Și frunzele zburând priveam,
Mi se părea că ele zboară,
Mi se părea, dar eu zburam.

[v5]
Mi se părea cândva că alții,
Crezând, se-nșală, și-i plângeam,
Mi se părea că-s ei pierduții,
Mi se părea, dar eu eram.

[v6]
Azi recunosc cu-amar Isuse,
Lângă trecutul meu pustiu,
Cât am pierdut prin nepăsare,
Cât am pierdut văd prea târziu.