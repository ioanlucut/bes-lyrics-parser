[title]
Un lung tren ne pare viata {author: {Traian Dorz}, {rcId: {5551}}

[sequence]
v1,v2,v3,v4,v5,v6,v7,v8

[v1]
Un lung tren ne pare viața,
Ne trezim în el mergând,
Fără să ne mai dăm seama
Unde ne-am suit și când.

[v2]
Fericirile sunt halte
Unde stăm câte-un minut;
Până să ne mai dăm seama,
Sună... pleacă... a trecut...

[v3]
Iar durerile sunt stații
Lungi, de nu se mai sfârșesc,
Și, în ciuda noastră parcă,
Tot mai multe se ivesc.

[v4]
Arzători de nerăbdare
Înainte tot privim,
Vrem s-ajungem tot mai iute,
La vreo gară ce-o dorim.

[v5]
Ne trec zilele... trec anii...
Clipe sfinte și dureri,
Așteptând hrăniți de visuri
Noi momente de plăceri.

[v6]
Mulți copii voioși se urcă.
- Câți în tren ne-am întâlnit!... -
Iar câte-un bătrân coboară;
Trist, de forță istovit...

[v7]
Vine-odată însă vremea
Să ne coborâm și noi...
Ce n-am da atunci, o clipă
Să ne-ntoarcem înapoi?

[v8]
Căci, pe când privim în urmă,
Plângem timpul ce-a trecut...
Sună gara veșniciei!...
Am trăit, dar n-am știut...