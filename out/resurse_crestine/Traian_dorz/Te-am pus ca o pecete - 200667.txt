[title]
Te-am pus ca o pecete {composer: {Traian Dorz}, {rcId: {200667}}

[sequence]
v1,v2,v3,v4

[v1]
Te-am pus ca o pecete, pe inimă întâi,
Dorind mai sfânt și dulce, să-mi fii și să-mi rămâi.
/: În toată-a mea ființă, pe toate-a ei simțiri,
Să-mi arzi cu vâlvătaia,
 /: cereștilor trăiri! :/

[v2]
Pe-altarul rugăciunii, cu-al lacrimilor mir,
Să mă-mpreuni cu harul, din cer și din potir.
/: În tot lăuntrul tainic, al sufletului meu,
Să-mi strălucești Isuse,
 /: ca Domn și Dumnezeu! :/

[v3]
Și-apoi Te-am pus pecete, pe brațul meu cel drept,
Dorind s-o port mai rodnic, mai harnic și-nțelept.
/: Vestirea mea și munca, spre milă și-ajutor,
S-alerge tot mai spornic,
 /: cu rod mântuitor! :/

[v4]
Pe tot ce am în taină, pe tot ce fac vădit,
Să port a Ta pecete, mereu mai strălucit.
/: Ca și’n ființa asta, și’n cea de veci mereu,
Să-mi strălucești Isuse,
 /: ca Domn și Dumnezeu! :/