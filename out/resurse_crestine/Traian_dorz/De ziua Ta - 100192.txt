[title]
De ziua ta {composer: {Traian Dorz}, {rcId: {100192}}

[sequence]
v1,c,v2,c,v3,c

[v1]
Un suflet bun să ai și-un gând frumos
În faptă și în grai pentru Hristos,
Cu dragoste și-avânt spre tot ce-i drept și sfânt
Așa-ți dorim așa, de ziua ta.

[c]
Mereu mai plin de-avânt, mai credincios,
Mai bun, mai drept, mai sfânt, mai ca Hristos,
Să-I poți cu drag vedea, în ceruri fața Sa,
Așa-ți dorim așa, de ziua ta.

[v2]
Să fii un vas ales lui Dumnezeu,
Să ai rod bun cules din orice greu,
În jurul tău să poți să-i fericești pe toți,
Așa-ți dorim așa, de ziua ta.

[v3]
Să fii în tot ce spui, cinstit și blând,
Să nu fii nimănui dator nicicând,
Să mergi mereu curat, pe drumu-adevărat,
Așa-ți dorim așa, de ziua ta.