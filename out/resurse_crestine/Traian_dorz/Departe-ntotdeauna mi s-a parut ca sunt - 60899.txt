[title]
Departe-ntotdeauna mi s-a parut ca sunt {composer: {Traian Dorz}, {rcId: {60899}}

[sequence]
v1,v2,v3,v4

[v1]
Departe-ntotdeauna mi s-a părut că sunt
De starea Ta divină, de locul Tău preasfânt
/: Și-ntruna, să m-apropii de Tine Ți-am cerut,
Mai lângă Tine, Doamne, mai lângă Tine-am vrut! :/

[v2]
Prea-ncet, întotdeauna, mi s-a părut că merg
Și-am vrut să am putere, mai tare să alerg,
/: S-ajung, cândva, cu Tine, nedespărțit să stau,
Mai lângă Tine, Doamne, mai lângă Tine vreau! :/

[v3]
Prea slab, întotdeauna, Isuse, m-am simțit
Și-am vrut să fiu puternic, viteaz și neclintit,
/: Prin orișice ispite și tot ce m-a durut,
Mai lângă Tine, Doamne, mai lângă Tine-am vrut! :/

[v4]
Departe-mi pari și-acuma și drumu-mi pare lung,
Aș vrea, cât mai degrabă, la sânul Tău s-ajung!
/: Ajută-mi, fără teamă, veghind, să pot să stau,
Mai lângă Tine, Doamne, mai lângă Tine vreau! :/