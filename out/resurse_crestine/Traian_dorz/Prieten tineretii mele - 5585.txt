[title]
Prieten tineretii mele {author: {Traian Dorz}, {rcId: {5585}}

[sequence]
v1,v2,v3

[v1]
Prieten tinereții mele și lacrimilor mele dor
și soț singurătății grele, Te cânt, Iisuse, și Te ador.
Ce n-am putut nici mamei spune atât de-adânc și cald și des,
am spus iubirii Tale bune, simțindu-mi sufletu-nțeles.

[v2]
În anii de răscruci amare, cu sufletul zdrobit de tot,
la nimeni negăsind crezare, la Tine am știut că pot.
Ce nimeni n-a mai fost altcine, să-mi fie-n ceasul disperat,
ai fost Tu-n stare pentru mine, căci m-ai iubit cu-adevărat.

[v3]
Ți-as spune-n nu știu ce cuvinte de adorare și fior,
cât mi-e iubirea de fierbinte, dar nu pot cât Îți sunt dator.
Prieten tinereții mele, cu cât mi-ai dat și mi-ai adus,
al Tău sunt eu, a-Tale-s ele, pe vecii toți, pe toți, Iisus.