[title]
Departe esti inca curata fecioara {author: {Traian Dorz}, {rcId: {5662}}

[sequence]
v1,c,v2,c,v3,c,v4,c,v5,c

[v1]
Departe ești încă curată fecioară
Și ape și codri și munți te-nconjoară
Și munca-ndelungă te ține, te ține
Și dulcele Mire nu vine, nu vine...

[c]
Mai coase, mai țese, mai cântă, mai plânge
Mai încă puține podoabe a-ți strânge
Puține suspine și tot mai puține
Căci dulcele Mire grăbește spre tine.

[v2]
Departe ești încă - și noaptea-i târzie,
Și candela-ți arde în casa pustie,
Și-i grea așteptarea - și lacrima-ți vine
Dar dulcele Mire gândește la tine...

[v3]
Azi, orice iubire din urmă-ți dispare,
Doar una-i aprinsă, și scumpă, și mare,
Și zidul te-apasă, și lanțul te ține,
Iar dulcele Mire nu vine, nu vine...

[v4]
Mai greu trec ca anii clipitele tale,
Privești prin zăbrele departe, pe cale,
Tresari, când se-aude un pas care vine,
Dar dulcele Mire gândește la tine...

[v5]
Așteaptă! - mai încă puțină-așteptare,
Puțină veghere, puțină răbdare,
Dar până când, oare, acestea vor ține
Iar dulcele Mire nu vine, nu vine...