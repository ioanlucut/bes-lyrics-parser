[title]
Eu stiu ca am in cer o casa {author: {Traian Dorz}, {rcId: {185970}}

[sequence]
v1,v2,v3,v4,v5

[v1]
Eu știu că am în cer o casă
Pe care nimeni nu mi-o ia,
Chiar dacă nedreptatea lumii
M-alungă din căsuța mea.
/: Eu știu, eu știu,
Eu știu că am în cer o casă,
Pe care nimeni nu mi-o ia. :/

[v2]
Eu știu că am o tinerețe
Nemaisfârșită la Isus,
Chiar dacă-n lume bătrânețea
Puterile din trup mi-a dus.
/: Eu știu, eu știu,
Eu știu că am o tinerețe
Nemaisfârșită la Isus. :/

[v3]
Eu știu că am să cânt odată
Cu toți cei dragi îmbrățișat,
Chiar dacă azi trăiesc în lacrimi,
De cei iubiți prea-ndepărtat.
/: Eu știu, eu știu,
Eu știu că am să cânt odată
Cu toți cei dragi îmbrățișat. :/

[v4]
Eu știu că Răscumpărătorul
Și Dumnezeul meu e viu,
Chiar nimicit să-mi fie trupul
Și chiar uitat de toți să fiu.
/: Eu știu, eu știu,
Eu știu că Răscumpărătorul
Și Dumnezeul meu e viu. :/

[v5]
Eu știu că-L voi vedea pe Domnul
Și El va fi răsplata mea,
Chiar dacă viața mea din lume
Și moartea fi-mi-ar cea mai grea.
/: Eu știu, eu știu,
Eu știu că-L voi vedea pe Domnul
Și El va fi răsplata mea. :/