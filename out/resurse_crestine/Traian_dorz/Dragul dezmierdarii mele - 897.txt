[title]
Dragul dezmierdarii mele {composer: {Traian Dorz}, {rcId: {897}}

[sequence]
v1,v2,v3,v4,v5,v6,v7,v8

[v1]
Dragul dezmierdării mele,
Plin de rouă-n păr,
Sub sclipirile de stele,
M-ai trezit sub măr,
Dezmierdat cu-așa iubire,
M-ai trezit sub măr.

[v2]
Dreapta-ntinsă-i peste mine,
Stânga-căpătâi,
- Doamne, nu-i decât din Tine
Dragostea dintâi -
Dulcea,
Minunata,
Sfânta Dragoste dintâi.

[v3]
Îmi răpește-a Ta iubire
inima de drag,
Mire fericit, o, Mire,
Fost-am eu pribeag?
Nu, o niciodată n-am fost
Singur și pribeag.

[v4]
Îți ascult răpit cuvântul,
Plâng când Ți-l ascult,
- Oare unde-i azi pământul,
Sunt în Cer demult?
Când s-a risipit pământul,
De-s în Cer demult?

[v5]
De ce oare-întreaga Fire
Cântă-acum așa?
Mai e oare fericire,
Sau numai a mea?
Nu-i pe lume fericire,
Sfântă,
Ca a mea!

[v6]
Unde-i azi cetatea-n care
Lătrau câinii răi?
- Ah, atâta sărbătoare
Râde-n ochii Tăi!
Toată Dragostea din Ceruri
Râde-n ochii Tăi.

[v7]
Cântă-n zumzetul de albine
Câmpu-nmiresmat,
Cine-i fericit ca mine,
Mire minunat?
Ah, nu-i nimeni,
Nimeni, nimeni,
Mire minunat.

[v8]
Torc cununi de rouă zorii
și ne-anină-n păr,
Fericiți Nemuritorii
Cununați sub măr,
Pentru Nunta fără capăt,
Cununați sub măr..