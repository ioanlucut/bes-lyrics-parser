[title]
Peste hotaru'nsamantat {author: {Traian  Dorz}, {rcId: {200650}}

[sequence]
v1,c,v2,c2,v3,c3

[v1]
Peste hotaru’nsămânțat,
Cu grâul ca lumina.
Ți s-a ’nmulțit nemăsurat,
De dureros neghina.

[c]
Cândva strigam și eu cerând,
S-o smulgi, să nu mai fie,
/: Nu-nțelegeam ce tainic gând,
Sfârșitu-l întârzie! :/

[v2]
Dar azi l-aș vrea mai amânat,
Căci cine știe câtă...
Se va preface’n grâu curat,
Din neghină urâtă.

[c2]
O, ce neghină-au fost atâți,
Din ce-i azi grâu și pâine!...
/: Din ce-i neghină-acuma câți,
La fel vor fi grâu mâine :/

[v3]
Chiar eu ce neghină eram,
Rușinea holdei sfinte.
Tu m-ai răbdat, dar ce făceam,
De m-ai fi smuls ’nainte?

[c3]
Fă secerișu’nspăimântat,
O, Doamne, să nu vină,
/: Pân’se va face grâu curat,
Tot ce-i acum neghină! :/