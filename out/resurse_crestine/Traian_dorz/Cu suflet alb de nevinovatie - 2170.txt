[title]
Cu suflet alb de nevinovatie {author: {Traian Dorz}, {rcId: {2170}}

[sequence]
v1,v2,v3,v4,v5,v6,v7

[v1]
Cu suflet alb de nevinovăție,
Înviorați de-atâtea frumuseți
/: Vin tinerii ca să-ți aducă Ție,
Isuse, zorii albei dimineți. :/

[v2]
Isus iubit, ca roua-mbelșugată,
Venim ca să-Ți aducem Ție-n dar,
/: În orice piept, o jertfă ne-nfricată
Și-n orice sân, un crin pe-al Tău altar. :/

[v3]
Venim din văi de moarte și ruine,
Cu ochi scăldați în haru-Ți minunat
/: Că-atâtea sfinte bucurii, în Tine,
Și-atâta fericire am aflat. :/

[v4]
Din toate cele patru părți a lumii
Suim spre Tine mii și zeci de mii
/: Având pe buze, toți, același nume
Și-n piept, aceleași sfinte bucurii. :/

[v5]
Ne-am dăruit deplin și tuturora,
Pământul pentru cer să-l cucerim
/: Privind cu ochii-n lacrimi aurora
Cerescului, dorit Ierusalim. :/

[v6]
Vom suferi și moarte și urgie
Știind că în curând noi vom primi,
/: Pe frunte-n fericita veșnicie,
Cununi de slăvi și sărutarea Ta. :/

[v7]
Ne bucurăm de ceasul tinereții
Căci Te-am găsit pe Tine, scump Isus
/: Și Te-om slăvi până la sfârșitul vieții
Cu bucurii la care ne-ai adus. :/