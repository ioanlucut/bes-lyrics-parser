[title]
Cand ai sa vii {composer: {Traian Dorz}, {rcId: {131013}}

[sequence]
v1,c,v2,c2

[v1]
Când ai să vii ca să mă iei
Te voi primi in casa plină
Și-ți voi aduce-n ochii mei
Cea mai netulbure lumină.

[c]
/: Cu cel mai limpede izvor
A lacrimei spăla-ți-voi mâna
Când mă vei dezlega de dor
Și-mi vei dezpovara țărâna :/

[v2]
Cu cele mai cerești cântări
Îți voi întâmpina privirea
Și-n toate a inimii cămări
Va străluci arzând iubirea

[c2]
/: Cel mai de preț mărgăritar
Păstrat cu greu atâta cale
Am să-l așez ca pe-un altar
In zarea alba a mâinii tale :/
Dar când plecând mă vei lua
Isuse lasă-mi dupa mine
La toți câți vin in urma mea
O cale alba către tine.