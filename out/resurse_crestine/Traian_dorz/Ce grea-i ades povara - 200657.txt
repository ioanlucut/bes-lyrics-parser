[title]
Ce grea-i ades povara {composer: {Traian Dorz}, {rcId: {200657}}

[sequence]
v1,c,v2,c2,v3,c3,v4,c4

[v1]
Ce grea-i ades povara, sărmanei tale sorți...
Că gemi sub ea și tremuri, și-abia poți s-o mai porți.

[c]
Ce grea e suferința ce-o’nduri adeseori...
Că-ți pierzi orice speranță și simți că stai să mori!

[v2]
Ce grea ți-e îndoiala, ce-ți vine-adesea’n gând...
Tot ce-ai mai drag credinței, din tine dărâmând.

[c2]
Ce greu e-al bănuielii venin întunecat...
Când ți-arde tot ce-ți are iubirea mai curat!

[v3]
Ce grea e’ntârzierea, dorinței îndelungi...
Când anii trec, iar pașii slăbesc s-o mai ajungi.

[c3]
Ce grea e’ncredințarea, că’n viață n-ai știut...
Să folosești prilejuri pe care le-ai avut!

[v4]
Ce grele-s toate-acestea, dar mai nespus de greu...
E-atunci când vezi că lumea, te-a rupt de Dumnezeu.

[c4]
De n-ar fi-atunci iubirea, și mila lui Isus...
O, cine-ar mai întoarce, măcar privirea-n sus?