[title]
Haideti spre patria cereasca {author: {Traian Dorz}, {rcId: {192714}}

[sequence]
v1,v2,v3,v4,v5,v6,v7

[v1]
Haideți spre patria cerească,
Veniți creștini spre Canaan,
/: Lăsați și grija cea lumească,
Fugiți din drumul lui Satan. :/

[v2]
Mulți frați de-ai noștri sunt departe,
Abia se mai zăresc pe drum,
/: Dar noi, cu-nșelăciuni deșarte,
Vai, n-am plecat nici pân-acum! :/

[v3]
Haideți creștin, Domnul ne cheamă,
Cu glasul Său duios și blând,
/: Ne spune ca o scumpa mamă,
Veniți, veniți copii curând. :/

[v4]
Veniți cei osteniți la Mine,
Veniți de luați jugul Meu,
/: Și veți vedea cât e de bine
Aici unde mă aflu Eu. :/

[v5]
Intrați și voi pe ușa strâmtă,
Căci numai cei ce trec prin ea,
/: Ajung la patria cea Sfântă,
Și moartea n-o vor mai vedea! :/

[v6]
Veniți, dar nu mai stați pe gânduri,
Fugiți din din drumul lui Satan,
/: Veniți cântând în rânduri, rânduri,
Veniți creștini spre Canaan. :/

[v7]
Auzi tu, dragă frățioare,
Ce dulci cuvinte ni s-au spus?
/: De ce să n-ascultăm noi, oare,
De glasul Domnului Isus? :/