[title]
Cuvantul tau etern stapan {author: {Traian Dorz}, {rcId: {228662}}

[sequence]
v1,c,v2,c,v3,c,v4,c,v5,c

[v1]
Cuvântul Tău, Etern Stăpân,
E mai statornic decât toate,
A Tale-orânduiri rămân
Pe veci de veci nestrămutate.

[c]
Cuvânt Slăvit, doar tu mi-ești far,
Avânt, putere și iubire,
Și scut, și-alin, și drum, și har
Spre slavă și desăvârșire!

[v2]
Cuvântul Tău, Iisuse, -n veac
Este-adevăr și părtășie
Când toate pier și se desfac
E-n veci curata Apă Vie.

[v3]
Cuvântul Tău, Duhule Sfânt,
E frumusețe și putere,
Etern și dulce crezământ
Spre Sărbătoare și-nviere.

[v4]
Cuvânt Slăvit, lumina mea,
Tu-mi crești curat viața nouă,
Revarsă-mi zilnic peste ea
A prospețimii tale rouă.

[v5]
Sfânt Adevăr Desăvârșit,
Fii-mi toiag și scut, și soare
Pân’ la hotarul strălucit
De unde-i veșnic Sărbătoare!