[title]
Tu singur plangi si azi isuse {composer: {Traian Dorz}, {rcId: {73703}}

[sequence]
v1,v2,v3,v4,v5,v6

[v1]
Tu singur plângi și azi, Isuse
În miez de noapte-n Ghetzimani
Îți dorm departe ucenicii
Și-nconjurat ești de dușmani.

[v2]
Ți-e plin de neghină ogorul
Și grâul nimicit și zmult
Departe stau ”semănătorii”
Și dorm nepăsători, demult.

[v3]
Umplut-au mărăcinii via
Ogoru-ntreg l-au copleșit
Iar ”lucrătorii” Tăi departe
În somn adânc au adormit.

[v4]
Ți-s oile pierdute toate
Pe multe și pe rele căi,
Intrat-au lupii printre ele
Și dorm adânc ”păstorii” Tăi.

[v5]
Pătrunsu-Ți-au în casă furii
Au profanat și-au pustiit
Iar ”păzitori” puși, Isuse
Demult cu dânșii s-au unit...

[v6]
Când vei veni, Isuse, Doamne,
Credință oare vei afla?
Din câți i-ai pus Tu să vegheze
Câți oare treji vor aștepta?