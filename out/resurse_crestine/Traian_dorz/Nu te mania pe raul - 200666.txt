[title]
Nu te mania pe raul {author: {Traian Dorz}, {rcId: {200666}}

[sequence]
v1,c,v2,c2,v3,c3

[v1]
Nu te mânia pe răul,
Ce se ’nalță prea’ncrezut...
Are cine să-l smerească;
Viul Dumnezeu temut.

[c]
Nici nu-ți pierde bunul cumpăt,
Când păcatu’n cinste-i pus.
/: Are cine să-l trântească;
Viul Dumnezeu de Sus! :/

[v2]
Nici să nu te temi în vremea,
Când cel bun e prins de piept...
Are cine să-l răzbune;
Viul Dumnezeu cel drept.

[c2]
Nici să nu cârtești când drepții,
Și săracii vezi că pier.
/: Are cine ține seamă;
Viul Dumnezeu din cer! :/

[v3]
Ci fii treaz și umblă’n toate,
Drept și umil și curat...
Căci puternic este Viul;
Dumnezeu adevărat.

[c3]
Hotărâtă-i la El ziua,
Plății drepte pentru tot!
/: Teme-te smerit de Domnul;
Dumnezeul Savaot! :/