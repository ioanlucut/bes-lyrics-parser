[title]
Flamand ca nu de paine {author: {Traian Dorz}, {rcId: {61940}}

[sequence]
v1,v2,v3,v4,v5,v6,v7,v8

[v1]
Flămând ca nu de pâine
Setos ca nu de apă,
Te caut c-al meu suflet
Din Tine doar se-adapă.

[v2]
M-aplec la rugăciune
Dar inima din mine,
Te caut și nu mă satur
Să m-alipesc de Tine.

[v3]
M-aplec la rugăciune
Dar în ai ei suspine
Te caut și nu mă satur
Să m-alipesc de Tine.

[v4]
M-apropii de-a Ta carte
Dar gândul ce-mi tânjește
Din cartea Ta pe Tine
Te caută și dorește.

[v5]
Mă duc și unde-s frații
Iubirea-n veci m-ar ține,
Dar nu pe ei îi caut
Ci-n ei te caut pe Tine!

[v6]
Oricine-mi bate-n poartă
Deschid și-l chem în pripă,
Căci inima-mi Te-așteaptă
Pe Tine-n orice clipă.

[v7]
Mă uit spre cer întruna
Dar inima din mine
Nu după cer dorește
Ci eu te caut pe Tine!

[v8]
Neliniștit mi-e duhul
Când pleacă sau sosește,
Ci numai când e-în Tine
Atunci se liniștește.