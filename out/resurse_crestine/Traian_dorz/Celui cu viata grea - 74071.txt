[title]
Celui cu viata grea {author: {Traian Dorz}, {rcId: {74071}}

[sequence]
v1,v2,c

[v1]
Celui cu viața grea, Doamne, fă-i moartea ușoară;
celui pus în foc să stea, Doamne, ia-i altă povară!
Celui căruia-i cer toți, Doamne, fă-l să poată duce;
celui fără loc și soți, Doamne, nu-i da altă cruce!

[v2]
Celui care iartă tot, Doamne, iartă-i-le toate;
celor ce nimic nu pot, Doamne, milostiv socoate!
Celui ce măsoară plin, Doamne, dă-i cu nemăsură;
celuia cu prea puțin, Dumnezeule, Te-ndură!

[c]
Doamne, Tu ești Cel ce știi tot ascunsul din aceste,
Tu, Cel Drept, în veci să fii fiecăruia cum este!