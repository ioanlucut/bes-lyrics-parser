[title]
Eu sunt zdrobit {author: {Traian Dorz}, {rcId: {60809}}

[sequence]
v1,v2,v3,v4,v5,v6

[v1]
Eu sunt zdrobit de tot, Isus, durerea-mi este grea,
dar nu uit, Doamne, ce mi-ai spus: - Privește-Mi Fața Mea.

[v2]
Cred, Doamne, că de vrei, tot greul poți să-mi iei,
dar chiar de nu mi-l vei lua tot cred iubirea Ta.

[v3]
Eu sunt acuma-ndurerat și sufletul mi-e frânt,
dar, Doamne, chiar așa-ntristat privesc spre haru-Ți sfânt.

[v4]
Eu sunt prea greu lovit acum și plânsul mi-e amar,
dar chiar și pe-acest aspru drum, eu tot mai cer un har.

[v5]
Nu mă lăsa, oricât de greu ar fi să fiu lovit,
să-mi pierd nădejdea, Domnul meu, în brațul Tău slăvit.

[v6]
Ci vino Tu-n durerea mea și-ajută-mi s-o răzbesc,
ca, orișicât mi-ar fi de grea, să nu mă prăbușesc.