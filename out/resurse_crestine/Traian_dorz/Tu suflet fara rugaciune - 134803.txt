[title]
Tu suflet fara rugaciune {composer: {Traian Dorz}, {rcId: {134803}}

[sequence]
v1,c,v2,c,v3,c,v4,c,v5,c,v6,c

[v1]
O, soare care-ți dai lumina
Spre toți atât de minunat,
Cum ai să-nvinuiești odată
Pe-acel ce nu te-a meritat!

[c]
Tu suflet fără rugăciune,
Nepăsător și surd mereu,
Când toate-au să te-nvinuiască,
/: Ce-ai să-I răspunzi :/ X3 lui Dumnezeu?

[v2]
O, dulci izvoare-mbelșugate
Ce stâmpărați pe-orice-nsetat,
Cum o să-nvinuiți odată
Pe cel ce bând, nu S-a-nchinat!

[v3]
O, pâine ce te dărui hrană
Cu-ndestulare tuturor,
Cum ai să-nvinuiești odată
Pe cel nerecunoscător!

[v4]
O, sânge sfânt ce-ai curs pe Cruce
Să-i speli pe toți desăvârșit,
Cum ai să-nvinuiești odată
Pe-acel ce te-a batjocorit!

[v5]
O, legământ ceresc și unic,
Făcut să fii în veci păstrat,
Cum ai să-nvinuiești odată
Pe-acela care te-a călcat!

[v6]
O, sfânt prilej al mântuirii,
Acum de-atâtea ori avut,
Cum ai să-nvinuiești odată
Pe-acela ce te-a tot pierdut!