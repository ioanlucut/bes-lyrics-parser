[title]
Legat de tine sunt isus {composer: {Traian Dorz}, {rcId: {84530}}

[sequence]
v1,v2,v3,v4,v5

[v1]
Legat de Tine sunt Isus
cu viața mea, cu toată,
prin legământul ce Ți-am pus
c-o inimă predată,
— și legământul ce Ți-am pus
mi-l voi ținea pe veci, Isus.

[v2]
Legat de Tine sunt Isus,
prin lupta mântuirii
pe care-o am mereu de dus
păcatului și firii
— Și lupta care-o am de dus
mi-o voi sfârși pe veci, Isus.

[v3]
Legat de Tine sunt Isus
prin jertfele curate
ce-n ascultare Ți-am adus
credinții-adevărate,
— Și jertfele ce Ți-am adus
vor fi curate-n veci Isus.

[v4]
Legat de Tine sunt Isus
prin duh și prin cântare
și-n veci să șteargă, ce Ți-am spus
nimic nu va fi-n stare
— cântările ce Ți le-am spus
vor străluci pe veci Isus.

[v5]
Legat de Tine sunt Isus
prin soarta mea prin toată,
și viața care Ți-am adus
Tu-o vei slăvi odată
— da, viața care Ți-am adus
mi-o vei slăvi pe veci, Isus.