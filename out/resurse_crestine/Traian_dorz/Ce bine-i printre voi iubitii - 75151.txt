[title]
Ce bine-i printre voi iubitii {composer: {Traian Dorz}, {rcId: {75151}}

[sequence]
v1,c,v2,c,v3,c,v4,c

[v1]
Ce bine-i printre voi iubiții
și dragii sufletului meu,
iubirea voastră-n mine arde
alături de-a lui Dumnezeu:
întâi e-a Lui, apoi aproape
de ea mi-e dragostea de voi —
Cristos și voi mi-ați fost comoara
în lumea asta de noroi.

[c]
Fiți binecuvântați
surori iubite — și scumpi frați.

[v2]
Ce bine-i printre voi iubiții
și scumpii vieții mele-ntregi,
de voi mă strâng ale iubirii
în veci nebiruite legi:
de voi și de Cristos pe viață
și veșnicie sunt legat,
nimic nu va putea desparte
ce Dumnezeu a-mpreunat.

[v3]
Ce bine-i lângă voi, cu lacrimi
îngenunchiați să ne rugăm,
ce bine-i lângă voi când Sfântul
Cuvânt ceresc îl ascultăm,
ce bine-i lângă voi când glasul
printre cântari ni-l împletim,
ce bine-i când gândim că-n ceruri
în veci n-o să ne despărțim.

[v4]
Ce bine-i când la despărțire
sunt petrecut cu drag de voi,
ce bine-i când iubirea voastră
mă-ntâmpină venind-napoi,
ce dulce e cu voi la muncă
și ce ușor cu voi la greu
cu voi e Dumnezeu în mine
și eu cu voi în Dumnezeu.