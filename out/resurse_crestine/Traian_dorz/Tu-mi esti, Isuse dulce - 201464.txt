[title]
Tu-mi esti isuse dulce {author: {Traian  Dorz}, {rcId: {201464}}

[sequence]
v1,v2,v3,v4

[v1]
Tu-mi ești, Isuse dulce, al inimii izvor!
Tu-mi dăruiești cântarea cu har și cu fior!
/: Tu-mi reînnoiești prisosul de aur încărcat,
Căci altfel, prospețimea demult mi-ar fi secat :/

[v2]
Tu-mi ești izvor de lacrimi, Isuse-n ochii mei,
Tu-mi dai a prospețimii și-a zărilor scântei,
/: Tu-mi ești cutremur tainic al gândului mișcat,
Căci altfel, duioșia demult mi-ar fi secat :/

[v3]
Tu-mi ești izvor de gânduri, Isuse-n duhul meu,
Tu-mi împrumuți din Tine frumosul mult și greu,
/: Tu-mi potrivești cuvântul înalt și inspirat,
Căci altfel, limpezimea demult mi-ar fi secat :/

[v4]
Slăvit fii Tu, Isuse, eternul meu izvor,
Cu tot ce sunt Te laud, Te cânt și te ador.
/: Tu-mi curgi tot râul vieții cu haruri încărcat,
Tu, altfel frumusețea demult mi-ar fi secat :/