[title]
De-ai invatat sa canti iubirea {composer: {Traian Dorz}, {rcId: {200694}}

[sequence]
v1,c,v2,c2,v3,c3

[v1]
De-ai învățat să cânți iubirea,
Aici, în veacul prihănit;
O vei cânta și-n veșnicie,
Mai plin și mai desăvârșit!

[c]
Mai acordată în lumină,
A vieții harfă-atunci ți-o fi;
Și mai fierbinte armonia,
În corzile-i va străluci!

[v2]
De-ai cântat să ’nalți iubirea,
Acum, în lumea celui rău;
Mai mult va străluci dincolo,
Cununa ei pe capul tău!

[c2]
Mai înțeleasă-i va fi taina,
Și chipu-i alb veșmânt de nea;
Și mai frumoasă fi-va’n totul,
Când fără văl o vei vedea!

[v3]
De-ai ostenit să-mparți iubirea,
Aici, în lumea de dureri;
O vei primi-nmiit în Țara,
Nemaisfârșitei primăveri!

[c3]
Căci tot ce-ai dat pentru iubire,
E foc preasfânt ce le-a aprins;
Topit vei fi pe veșnicie,
În firea ei de necuprins!