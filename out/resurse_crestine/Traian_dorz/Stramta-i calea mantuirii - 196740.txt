[title]
Stramta-i calea mantuirii {author: {Traian Dorz}, {rcId: {196740}}

[sequence]
v1,v2,v3

[v1]
Strâmtă-i calea mântuirii,
Și purtarea crucii grea,
Dac-ar fi ușoar-aceasta,
N-ar fi-așa puțini pe ea.
/: Grea-i umblarea cu-adevărul,
Pe pământul de minciuni,
Dac-ar fi ușoar-aceasta,
N-ar fi-așa de rari, cei buni :/

[v2]
Mare-i lupta cu-ndoiala,
Când privești spre ce nu vezi,
Dac-ar fi ușoar-aceasta,
N-ar fi-atât de greu să crezi.
/: Multe-s ranele vieții,
Celui înfrânat și-ales,
Dac-ar fi puține-acestea,
N-am fi așa zdrobiți ades :/

[v3]
Chinuit e drumul jertfei,
Pân’la țelul strălucit,
Dac-ar fi ușor acesta,
N-ar fi atât de răsplătit.
/: Dar slăvită-i veșnicia,
Celui drept și credincios,
Dacă n-ar fi-așa ne-ar spune-o,
Adevărul și Hristos! :/