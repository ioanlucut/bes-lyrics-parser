[title]
Al cerului cantec nespus de frumos {composer: {Traian Dorz}, {rcId: {2109}}

[sequence]
v1,v2,v3,v4,v5

[v1]
Al cerului cântec nespus de frumos,
Odată, demult, mi-ai cântat...
Și glasul Tău dulce, adânc și duios
/: De-atunci m-a legat, m-a legat! :/

[v2]
Simțit-am în suflet sărutul Tău blând,
Preasfânt, fermecat, îngeresc,
De-atunci eu, Isuse, Te caut plângând,
/: De-atunci Te iubesc, Te iubesc! :/

[v3]
Pe brațul Tău dulce odat’ am plecat
Truditul meu gând să-l alin
Și după odihna ce-atunci am aflat,
/: Isuse, suspin și suspin... :/

[v4]
Cuvântul Tău dulce și cald l-am primit,
Isuse, odată, demult,
De-atunci, însetat, fermecat, fericit,
/: Doresc să-l ascult, să-l ascult! :/

[v5]
Ființa mea-ntreagă, Isuse, Te vrea,
De Tine-nsetez și doresc!
Viața, lumina și dragostea mea,
/: Isus, Te iubesc, Te iubesc! :/