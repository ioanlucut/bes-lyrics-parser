[title]
Ce-am facut eu pentru tin' {author: {Rafael Dragomir}, {rcId: {168665}}

[sequence]
v1,c,v2,c,v3,c2

[v1]
Stau și privesc înapoi,
Înspre drum de-unde am pornit,
Unde totul a-nceput...
Mă gândesc la ce-am urmat,
Mă gândesc la ce-am dorit,
Ce-am făcut eu pentru Tin’?!...
Câte zile Tu mi-ai dat,
Câte fapte-ai pregătit,
Cât din timp am folosit?!...
Oare cât am căutat,
Oare cât am și găsit,
Ce-am făcut eu pentru Tin’?!...

[c]
Cât din ceea ce-am umblat,
Cât din ceea ce-am vorbit
S-a strâns oare pentru Tin’?!...
Cât din ce am luat, am dat,
Cât din ceea ce-am promis
Am făcut eu pentru Tin’?

[v2]
Cât din ce eu Te-am rugat,
Cât din ceea ce Ți-am zis,
Tu, o, Doamne ai ascultat?
Cât din ceea ce-am cântat,
Cât din ceea ce-am citit
Am văzut că s-a-mplinit?!...

[v3]
Nu doar la sfârșit de an,
Nu doar un moment din zi
Vreau să trăiesc pentru Tin’...
La-nceput și la sfârșit,
Înc-odată Îți promit:
Voi trăi doar pentru Tin’!

[c2]
Și din cât voi mai umbla,
Și din cât voi mai vorbi
Va fi Doamne pentru Tin’
Și din ce voi lua și da,
Isuse eu îți promit:
Voi trăi doar pentru Tin’!