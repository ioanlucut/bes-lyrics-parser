[title]
Dreptatii tale {composer: {George Lauric}, {rcId: {175618}}

[sequence]
v1,v2,v3,v4,v5

[v1]
Dreptății Tale, Doamne ți-s alături
Toți cei ce pentru Tine au luptat;
/: Ei niciodată nu s-au dat înlături,
Ci drepți în fața celor mari au stat. :/

[v2]
Iubirii Tale, sfinte și divine,
Adesea sufletul și-au chinuit;
/: Ei niciodat’ nu s-au mințit pe sine,
Ci pentru adevăr au suferit. :/

[v3]
Cărării Tale, -nguste și curate
cu vrednicie drumul și-au păstrat;
/: Batjocoriți de cei cu frunți înalte,
Vânduți de lumea ce i-a lepădat. :/

[v4]
Strigării Tale, ei vor fi spre viață
Purtați de glasul ce i-a înfrățit;
/: Vor straluci-n eterna dimineață,
Toți câți dreptății Tale-au suferit. :/

[v5]
Credinței Tale, căii revelate,
Păzind Cuvântul, viața ei și-au dat;
/: În lumea-nvățăturilor stricate
Prin sfântul adevăr au triumfat. :/