[title]
Mi-e sufletul impovarat {composer: {Onisim Grab}, {rcId: {227061}}

[sequence]
v1,c,v2,c

[v1]
Mi-e sufletul împovărat de întristare
De încercările ce-apasă tot mai greu
Mă simt răpus privind în jur cu-ngrijorare,
Când văd atâta neputință Domnul meu.
E tot mai mare suferința-n astă lume,
Și omenirea nu mai are un răspuns
Doar mâna Ta mai poate aduce izbăvire
La tot ce se întâmplă astăzi pe pământ.

[c]
/: Doar brațul Tău mai poate aduce vindecare,
Mai poate să salveze omul din păcat,
Mai poate să aducă azi eliberare
Să de-a iertarea celui vinovat.
El poate să ridice astăzi suferința,
El poate să aducă pacea pe pământ,
El poate să aducă-n lume biruința,
El poate cà e Dumnezeul nostru Sfânt. :/

[v2]
Privește Doamne către noi cu a Ta milă
Și șterge tot păcatul ce l-am făptuit
Ne iartă Tu acum de marea noastră vină
Că nu am ascultat așa cum ai dorit.
Mai lasă Tu din îndurarea Ta cea mare
Peste pământul care e greu încercat
Doar mâna Ta mai poate da acum salvare
Și alinare sufletului disperat.