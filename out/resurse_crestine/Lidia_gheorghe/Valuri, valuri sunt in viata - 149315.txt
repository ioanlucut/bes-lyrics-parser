[title]
Valuri valuri sunt in viata {composer: {Lidia Gheorghe}, {rcId: {149315}}

[sequence]
v1,v2,v3,v4,v5,v6

[v1]
Valuri, valuri sunt în viață,
Valuri tot mereu.
Ca să poți să simți cu alții,
Când se află-n greu.

[v2]
Dacă n-ai trecut pe-acolo,
N-ai cum să-nțelegi.
Dar dacă ești încercat,
Poți să-ncurajezi.

[v3]
Spune-i frate și la altul
Care-i derutat
Cum de tine Împăratul
Mult S-a îndurat.

[v4]
Cum ai fost un păcătos
Și El te-a iertat,
Și-n loc să te pedepsească,
În brațe te-a luat.

[v5]
Te-a primit cu brațe calde,
Și cu dor nespus.
Iar te-a ridicat în palme
Când erai căzut.

[v6]
El ți-a spălat rănile
Și le-a vindecat.
Dumnezeu este Acela
Ce te-a cercetat.