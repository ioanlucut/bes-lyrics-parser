[title]
Slujba impacarii {composer: {Adina și Paul Iliescu}, {rcId: {231811}}

[sequence]
v1,c,v2,c,e,v3,c

[v1]
Betleemul ne-amintește de copilul îndurării
Dealul Golgotei vorbește despre slujba împăcării
Îngerii cu-a lor cântare peste staul în câmpie
Duc din cer înmiresmare, dragoste și bucurie.

[c]
Iar prin poarta umilinței, Prințul dragostei divine
În veșmântul suferinței, intră-n lume pentru mine.
La împăratul păcii sfinte, cei dintâi sosesc păstorii
Anunțați fără cuvinte, vin și-n stele cititorii.
Betleemul ne-amintește de copilul îndurării
Dealul Golgotei vorbește
/: despre slujba împăcării. :/

[v2]
Cartea cărților de aur se deschide cu umilire
Micul copilaș din staul rupe o pecetluire.
Peste vremile uitării, după lunga așteptare
Mesia în cuprinsul zării ca un soare ne răsare.

[e]
Căci mesajul cel aduce pentru întreaga omenire
E cântarea cea mai dulce, pace și bună învoire.

[v3]
Și călătorind prin vreme, slujitorii în umilință
Neîncetat ca să ne cheme la împăcare cu credință
De la iesle pan’ la cruce, pe-o cărare de slujire
Blând Muntuitorul duce un mesaj de fericire.