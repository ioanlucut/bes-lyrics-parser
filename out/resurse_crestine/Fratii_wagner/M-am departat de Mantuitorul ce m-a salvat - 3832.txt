[title]
M-am departat de mantuitorul ce m-a salvat {composer: {Frații Wagner}, {rcId: {3832}}

[sequence]
v1,v2,v3,v4,v5,v6,v7

[v1]
M-am depărtat de Mântuitorul ce m-a salvat,
Plângând te caut, sfinte Isuse, îndurerat.
/: Ridică-mă, Doamne sfinte, din noaptea grea
Întinde-ți mâna și mă salvează din noaptea rea. :/

[v2]
În bezna nopții, nici o lumină eu nu găsesc;
Cu răni în suflet și în suspine, eu pribegesc
/: Ca orbul ce îl conduce pe un alt orb
Paharul vieții și-amarul lumii cu greu îl sorb. :/

[v3]
Trimite-mi, Doamne, o rază sfântă din cerul tău,
Ca mângâiere și călăuză pe drumul greu,
/: Ca ochii să îmi deschidă lumina Ta
Să văd cărarea ce mă conduce spre țara Ta. :/

[v4]
O picătură din sângele Tău nevinovat
Acum să spele un suflet negru, plin de păcat
/: O, Doamne, te rog din suflet, ajută-mă!
Din chinul lumii și din suspine, tu, scapă-mă! :/

[v5]
Redă-mi, Isuse, dragostea sfântă ce-aveam întâi
Apoi cu mine pe veșnicie vreau să rămâi!
/: Puterea și sufletul meu și inima
Eu vreau să fie pe veșnicie, în slujba ta. :/

[v6]
Ca încheiere, o rugă sfântă înalț în sus
Spre jertfa sfântă de pe golgota, înspre Isus.
/: Dă-mi, Doamne, sfinte Isuse ceea ce-ti cer!.
Să pot să fiu eu pe veșnicie cu Tine-n cer. :/

[v7]
Iar pe poporul care te cheamă de pe pământ,
Ascultă-i ruga ce ți-o înalță spre cerul sfânt!
/: Revarsă cu bunătate din al Tău har!
Dă-i bucurie din veșnicie, dă-I viață-n dar. :/