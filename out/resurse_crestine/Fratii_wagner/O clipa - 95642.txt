[title]
O clipa {author: {Frații Wagner}, {rcId: {95642}}

[sequence]
v1,v2,v3,v4,v5

[v1]
O clipă dacă ochii Tăi spre mine n-ar fi îndreptați,
/: O clipă dacă mâna Ta asupra mea nu ar veghea, :/
M-aș scufunda, m-aș pierde-n valuri, aș fi cuprins de valuri reci,
/: Aș fi mușcat de șerpi, de scorpii, aș fi pierdut pe veci de veci. :/

[v2]
Aș fi un far fără lumină, aș fi o sare fără gust,
/: Aș fi o umbră fără viață, aș fi pe veci pierdut, pierdut :/
Așa aș fi eu fără Tine, așa aș fi de n-ai fi Tu-
/: Un vis și o nălucă-n noapte, dar ce sunt azi sunt că esști Tu. :/

[v3]
Sunt mântuit, salvat de moarte, nu că sunt bun, că bun ești Tu;
/: Mi-ai pregătit cunună-n ceruri; eu nu o am, dar mi-o dai Tu. :/
Mi-ai spus că voi călca pe aur, mi-ai spus palate că-mi vei da;
/: Eu nu le merit toate-acestea, dar mare-i bunătatea Ta. :/

[v4]
Mi-ai spus că noi vom sta la masă iar Tu ne vei servi cu drag.
/: Tu vei fi Mire, noi mireasă, și nunta-n cer va ține-n veac. :/
De-aceea azi te rog, o, Mire, că ești la ușă, ca să vii
/: În ceasul ultim cel din noapte, aprinde-n noi dorințe vii. :/

[v5]
Să ne împodobim cu fapte, cu dragoste, cu Duhul Sfânt,
/: Cu dărnicie, milă, pace, iubind aproapele oricând. :/
Atunci vom fi a Ta mireasă, gatită-n straie-mpărătești,
/: Inel în deget, haină albă, iar locuința sus, în cer. :/