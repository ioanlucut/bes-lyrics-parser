[title]
Isus e viu {composer: {Dorin, Oana Gurău}, {rcId: {248085}}

[sequence]
v1,c,v2,c2,e

[v1]
Dimineața devreme femeile-n taină
Aleargă-n grădină cu sufletul frânt
Să Îl plângă pe Cel ce trei zile în urmă
A fost răstignit și închis în mormânt
Dar o voce de înger atunci le vorbește
Veniți și vedeți că mormântu-i pustiu
Nu mai plângeți, Cel căutat nu-i aici
Isus e viu.

[c]
/: A-înviat dintre morți precum a promis
Iadul nu a putut să Îl țină închis
Trăiește Domnul meu
Și împreună cu El și eu voi trăi
M-a născut pentru cer când pe cruce muri
Trăiește azi și-n veci :/

[v2]
De atunci peste veacuri răsună vestirea
Că Domnul Isus dintre morți a înviat
L-a văzut și Maria și Simon și Toma
Când El cu iubire li s-a arătat
Și cu-aceeași tărie eu astăzi pot spune
Că Domnul trăiește în mine, o știu
Îl simt zi de zi și azi voi vesti
Isus e viu.

[c2]
/: A-înviat din mormânt și S-a înălțat
Legăturile morții Domnul le-a sfărâmat
Și știu că vine-o zi
Când în haine de slavă Îl voi întâlni
Pe Acel ce pe cruce pentru mine muri
Căci El va reveni :/

[e]
E viu, e viu, e viu în veci