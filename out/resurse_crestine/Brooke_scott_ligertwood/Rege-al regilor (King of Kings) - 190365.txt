[title]
Rege-al regilor (king of kings) {author: {Brooke, Scott Ligertwood, Traducere RO}, {rcId: {190365}}

[sequence]
v1,c,v2,c,v3,c,v4,c,s,c

[v1]
Bezna nopții când se lasă, stinge-n inimi nădejdi vii
Dar din ceruri se coboară mila Ta cu har divin
S-a-mplinit cum a fost scris în Cuvântul minunat
Tronul slavei l-ai lăsat și-ntr-o iesle Te-ai-ntrupat.

[c]
Laudă Ție, Dumnezeu!
Tată, Fiu și Duh preasfânt!
Domn al slavei, Împărat!
Rege-al regilor fii înălțat!

[v2]
Ai venit s-aduci speranța pentru-acei ce sunt pierduți
Să răscumperi omenirea, boldul morții să-l înfrunți
Dincolo de chinul greu ai văzut un rod bogat
Dragostea Ți-ai arătat, viața pentru noi Ți-ai dat.

[v3]
Iar în zorii dimineții, Tu, Isus ai înviat
Ceru-ntreg privea cum piatra, îngerul a-ndepărtat
Din mormânt s-or ridica toți acei ce-au adormit
Și cu toți Te-om lăuda, Miel jertfit ce-ai biruit.

[v4]
Noi suntem poporul Tău, toți născuți din Duhul Sfânt
Vestea bună am primit, adevăr pe pământ
Prin jertfirea Ta, Isus, pe veci ne-ai eliberat
Cu iubire ne-ai salvat, viață nouă, Tu ne-ai dat.

[s]
Pe haină și pe coapsă avea scris numele acesta: ”
Împăratul împăraților și Domnul domnilor.” Apoc. 19:16