[title]
Am gasit la tine adapost {author: {Corul Bisericii Betleem Londra}, {rcId: {144967}}

[sequence]
v1,c,v2,c,v3,c,e

[v1]
Am găsit la Tine adăpost,
În ziua grea, în ceasuri grele;
Când valul vieții, furtunos,
Ne-amenința cu grea durere. -
Am alergat, atunci, la Tine,
Stăpân al lumii, Creator;
Iar Tu, din slăvile senine,
Ai ascultat al Tău popor.

[c]
Azi, cu toții, Îți cântăm,
Adunând, din an în an,
Voci și inimi, tot ce-avem,
Le jertfim pe-al Tău altar.
Să răsune ale noastre glasuri,
Peste cerul însorit,
Acelui ce, peste veacuri,
Cu har bogat ne-a însoțit!

[v2]
Am găsit la Tine adăpost
În noaptea grea a încercării;
Când toți urmașii Tăi,
Au fost cuprinși de valul disperării. -
Ne-ai dăruit atunci putere,
Ai fost alături, în strâmtorări
Și-n clipe grele de durere,
Prin Tine, am fost biruitori!

[v3]
Am găsit la Tine adăpost
Când inima plângea zdrobită;
Izbăvitor, doar Tu ne-ai fost,
În ceasuri grele de ispită. -
Ai fost cu noi atunci, o, Doamne,
Ne-ai învățat cum să răbdăm,
Ne-ai ajutat să ducem crucea;
De-aceea, astăzi, Îți cântăm!

[e]
Acelui ce, peste veacuri,
Cu har bogat ne-a însoțit!