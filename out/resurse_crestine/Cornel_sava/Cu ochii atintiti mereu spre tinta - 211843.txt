[title]
Cu ochii atintiti mereu spre tinta {author: {Cornel Sava}, {rcId: {211843}}

[sequence]
v1,c,v2,c,v3,c,v4,c

[v1]
Cu ochii ațintiți mereu spre țintă,
Cu inima legată doar de cer,
Vrem s-auzim doar ale Tale șoapte
/: Și să simțim a’ Tale mângâieri :/

[c]
Lasă, Doamne, har în adunare,
Ungere în rugă și-n cântare
Prin Cuvântul Tău să ne trezești,
Să Te auzim când ne vorbești.
Lasă dragostea de altă dată
Când mărturiseam credința noastră,
Prin Duhul Tău Sfânt ne înmulțeam
Și voia Ta sfântă o-mplineam.

[v2]
Stropește-ne cu roua ascultării,
Sămânța adevărului Tău Sfânt.
Cât mai călătorim pe-această lume
/: Să ne lăsăm ghidați de-al Tău Cuvânt :/

[v3]
Mai lasă, Doamne, susurul Tău blând
Să ne călăuzească pe pământ,
Dragostea harului nemăsurată
/: Să ne-nsoțească pân’ la Tine, Tată :/

[v4]
Dă la o parte tot ce ne frământă,
Ridică-ne privirea din pământ,
Bucuroși să ne uităm spre stele..
/: Să-L așteptăm pe-al nostru Mire Sfânt :/