[title]
Sclipeste neaua {author: {Text și muzica: Ștefan Mihai}, {rcId: {199428}}

[sequence]
v1,c,v2,c

[v1]
Sclipește neaua-n cetină de brad
Și iarna toarce-ntruna din fuioare
Și-alte colinde, cântece răzbat
S-aducă orișicui înseninare.
E casa ruptă parcă din poveste,
Dormind sub blana rece a ninsorii,
Înmărmurită parcă de-această veste
Pe care o aduc colindătorii.

[c]
Ni s-a născut un Prunc și El e Rege;
E Fiu de Dumnezeu din cer venit.
Pe oameni din robie să-i dezlege,
Să-i izbavească-n chip desăvârșit.
Ni s-a născut în staul Prunc frumos
În care Dumnezeu se oglindește.
El e Mesia cel promis, Hristos
Care ne-aduce pace și nădejde.

[v2]
Din Betleem lumină și iubire
S-a revărsat peste pământ din plin.
Căci Pruncul ne aduce mântuire
Și-acesta-i darul cerului sublim.
Și ne aduce vremi de-nviorare,
Și-n inimi ne aduce al Său cer.
Este cu noi, prin har, cu fiecare
El, Prințul cel Divin, Emanuel!