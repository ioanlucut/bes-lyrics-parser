[title]
Smerit ma-nchin {author: {Sara Dehelean}, {rcId: {184267}}

[sequence]
v1,c,v2,c2,v3,c3

[v1]
În întuneric, sau plină zi,
Prin ape limpezi, sau vijelii,
Reverși, o, Doamne, cu brațul Tău
Belșug de har în sufletul meu.

[c]
Smerit mă-nchin ’naintea Ta,
Din zori, în nopți târzii,
Cu Tine trec prin clipa grea
Și plâng cu Tine și-n bucurii.

[v2]
Prin raze sfinte, ploi de lumini,
Pășești cu mine pe înălțimi,
Iar când alunec în văi adânci,
Mă porți pe brațe, la piept mă strângi.

[c2]
Smerit mă-nchin naintea Ta,
Sub Harul Tău întreg
Și nu-mi pot șterge lacrima,
Așa Iubire, cum să-nțeleg?

[v3]
Tainic, cu Domnul în rugă stând,
Plin de lumină, privește blând
Și îmi șoptește în grai ceresc,
„
Eram pe Cruce, când te-am ales.”

[c3]
Îngenuncheat, uimit mă-nchin,
Domnul meu, Te slăvesc,
Voi înțelege-n Cer, deplin,
Dar, până-atunci, ce mult Te iubesc!