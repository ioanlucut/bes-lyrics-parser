[title]
Bucuria invierii {author: {Sara Dehelean}, {rcId: {184266}}

[sequence]
v1,c,v2,c2,v3,c3

[v1]
Răsună, plutind peste zare
Ecouri de cântec sublim,
De sus, din cereasca splendoare
Să-I cânte, chiar îngerii vin...

[c]
Și-I cântă cu ceata de îngeri
Voios, inima mea,
Vestind dimineața-nvierii,
De veacuri mulțimi I-au cântat.

[v2]
E cântul ce dă fericire
Și celor trudiți, bucurii,
E graiul ce-nalță-n mărire
Din inimă, sfinte simțiri.

[c2]
Cu el, mulțumind, al meu suflet
Se-nalță spre Calvar
Și în închinare divină,
Mă plec la al Crucii altar,

[v3]
În el, e minunea cea sfântă,
Ce-mi spune de harul bogat
În cor îngeri binecuvântă,
Mărire, Christos a-nviat!

[c3]
Și cântă cu-a Cerului slavă,
Măreț, inima mea,
Trăind bucuria-nvierii,
În gloria Lui voi intra.