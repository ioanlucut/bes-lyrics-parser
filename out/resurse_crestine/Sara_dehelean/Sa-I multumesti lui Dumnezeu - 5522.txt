[title]
Sa-i multumesti lui dumnezeu {author: {Sara Dehelean}, {rcId: {5522}}

[sequence]
v1,v2,v3,v4,v5,v6,v7

[v1]
Să-I mulțumești lui Dumnezeu,
De ai, în lume, azi, o mamă
/: Și s-o asculți acum, cu drag,
Căci te-a crescut cu griji, cu teamă... :/

[v2]
Căci numai mama te-a crescut,
Din frageda-ți copilărie,
/: Și numai ea ți-a arătat
Cuvântul vieții, din pruncie... :/

[v3]
Ea pentru tine s-a rugat
Și zi și noapte cu plăcere,
/: Iar dimineața te-a sculat
Spre a-i servi ca mângâiere. :/

[v4]
Întâi mama te-a învățat
De-a Domnului iubire sfântă
/: Și numai ea ți-a arătat
Speranța cea mai fericită... :/

[v5]
De-ai fost bolnav, ea te-a-ngrijit
Cu dragostea ce-alina dorul
/: Și, dacă toți te-au părăsit,
Doar ea, ți-a fost mângâietorul. :/

[v6]
S-o îngrijești acum, cu drag,
Dacă este încă în viață,
/: Și s-o ajuți chiar fiind pribeag,
Cu multe greutăți prin viață. :/

[v7]
Iar mama, de te-a părăsit
Și n-ai în lume fericire,
/: Atunci, să-i pui, pe-al ei mormânt,
Buchet de flori, ca amintire... :/