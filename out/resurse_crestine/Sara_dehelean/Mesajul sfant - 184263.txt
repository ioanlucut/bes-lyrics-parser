[title]
Mesajul sfant {author: {Sara Dehelean}, {rcId: {184263}}

[sequence]
v1,c,v2,c2,v3,c3

[v1]
Al lumii miraj de nespus,
Promis de străine chemări,
Ca norii de fum a apus,
În sufletul frânt de trădări.

[c]
Departe de al său cămin,
De-un tată iubitor,
Departe de tot ce-a fost sfânt
Și de-al său uitat Salvator.

[v2]
Povara de grijuri e grea
Și-n suflet apasă mereu
Durerea în inima sa
Se-așterne, se-așterne mai greu.

[c2]
Pe drumuri străine căzut,
Șoptește-n lumina din zori
Azi vin cu păcatul meu mult
Și dorul de-al meu Salvator.

[v3]
În ruga-necată-n suspin,
Și-n lacrimi sub cruce, plângând,
E darul iubirii divin:
Iertarea prin Sângele Sfânt.

[c3]
Lăcașul regesc, de cleștar,
Deschis este și pentru el
Ce fericit pășește prin har,
Cu Domnul, pe calea spre cer.