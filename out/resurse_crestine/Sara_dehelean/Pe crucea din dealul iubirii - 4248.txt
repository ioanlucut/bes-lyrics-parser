[title]
Pe crucea din dealul iubirii {author: {Sara Dehelean}, {rcId: {4248}}

[sequence]
v1,v2,v3

[v1]
Pe Crucea din Dealul Iubirii,
Pe culmea lipsită de flori,
Se stinge Făclia Jertfirii
Privind spre albastrele zori.
/: Îl plânge izvorul din vale
Și raza de soare-n amurg,
Se scutură florile-n cale
Și stelele-n nori se ascund. :/

[v2]
Ce mulți au aflat în iubirea-I
Izvorul de dulci mângâieri
Iar astăzi pe culme, privirea-I
Îi caută și nu-s nicăieri,
/: Cu mâini de piroane străpunse
Și fruntea rănită de spini,
Cu șoapte în glas tot mai stinse,
Privește cu milă, iertând. :/

[v3]
Pe-altarul aprins în Grădină,
Nestins, înălțat peste nor,
Își pleacă ființa divină,
În rugă, al meu Salvator:
/: „
Părinte-al iubirii sublime,
O, iartă cumplitul păcat,
Al Meu Duh se-nalță la Tine,
O, iartă-i, ei nu știu ce fac!” :/