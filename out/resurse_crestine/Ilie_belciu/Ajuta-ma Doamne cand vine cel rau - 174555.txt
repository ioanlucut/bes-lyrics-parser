[title]
Ajuta-ma doamne cand vine cel rau {author: {Ilie Belciu}, {rcId: {174555}}

[sequence]
v1,c,v2,c,v3,c,v4,c

[v1]
Ajută-mă, Doamne, când vine cel rău
Să semene-n cuget mândrie,
Să-i spun cu tărie căci sunt servul Tău
Și vreau să-ți slujesc numai Ție!

[c]
/: Căci nu înălțarea mi-e rostul acum
În veacul iubirii de sine,
Eu vreau toată ființa sub Cruce să-mi pun,
Să faci doar ce vrei Tu din mine! :/

[v2]
Eu nu am nimic ce să nu fi primit;
În Har eu exist, doar prin Tine
Și dacă, Isuse, atât m-ai iubit,
Cu ce să mă laud eu, Stăpâne?

[v3]
Aș vrea să nu-mi fie-osteneala-n zadar,
Te rog să nu-mi iei bucuria,
Căci Tu, Doamne, celor smeriți le dai Har
Și pui preț căderii mândria!

[v4]
Sub brațul Tău sfânt vreau să mă umilesc,
În Tine să-mi aflu plăcerea,
Căci de nu lupta-voi, umil să trăiesc,
Eu știu căci m-așteaptă căderea!