[title]
Ce-as fi isuse fara tine {composer: {Ilie Belciu}, {rcId: {185202}}

[sequence]
v1,c,v2,c,v3,c

[v1]
Ce-aș fi Isuse fără Tine
Când vin ispite-asupra mea
De n-ar fi harul Tău care mă ține
Și n-aș fi ocrotit de mâna Ta.

[c]
Mă-ntreb ce-aș fi de nu mi-ai fi Tu frate
Și prieten nelipsit printre străini
Când ura celor răi în poartă-mi bate
Și drumul vieții-i presărat cu spini.
Ce-aș face-n noaptea grea întunecată
De n-ar fi harul Tău îndeajuns
Când mintea mea se luptă zbuciumată
Cu-atâtea întrebări fără răspuns.
Căci de n-ar fi prezența Ta în mine
Isuse, prieten drag, aș fi nimic
Doar brațul Tău neclătinat mă ține
Și din căderi prin Tine mă ridic.

[v2]
Ce-aș fi de n-ar fi biruința
Ce Tu mi-o dai în încercări
De nu mi-ai întări mereu credința
Să pot privi în depărtate zări.

[v3]
De n-ar fi dragostea-Ți divină
Ce mă-nconjoară zi de zi
N-aș mai vedea a soarelui lumină
O clipă dacă Tu m-ai părăsi.