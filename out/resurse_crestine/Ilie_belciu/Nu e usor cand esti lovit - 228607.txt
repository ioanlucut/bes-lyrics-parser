[title]
Nu e usor cand esti lovit {composer: {Ilie Belciu}, {rcId: {228607}}

[sequence]
v1,c,v2,c,v3,c2

[v1]
Nu e ușor când ești lovit
Să întorci obrazul cu blândețe
Răbdând, să ai necontenit
A bucuriei frumusețe.
Când plin de ură eul tău
Te împinge înspre răzbunare
Să te încrezi în Dumnezeu
Și să rămâi în așteptare.

[c]
Să urci calvarul nu-i ușor
Pășind pe urmele lăsate
/: De Cel ce-n toate iubitor
A răsplătit cu bunătate :/

[v2]
Nu pocăința nu-i un joc
Și Calea crucii nu-i ușoară
Adesea-i unul cuptor de foc
Dispreț și vorbe de ocară.
Adeseori te vei lovi
Pe drum de pietrele tăioase
Dar printre ele vei găsi
Mărgăritare prețioase.

[v3]
Nu e ușor să rabzi tăcut
A nedreptății răzvrătire
Când pentru binele făcut
Primești în schimb dezamăgire.
Doar prin credință poți vedea
A răsplătirii zi măreață
Când vei sfârși cărarea ta
În mult dorita dimineață.

[c2]
Când vei ajunge negreșit
În marea zi a biruinței
/: De vei rămâne neclintit
Smerit pe calea pocăinței :/