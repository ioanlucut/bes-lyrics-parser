[title]
Ne vom vedea {author: {Ilie Belciu}, {rcId: {227371}}

[sequence]
v1,e,v2,e,v3,e

[v1]
Pe-un câmp cu flori ce-s veșnic înflorite
ne vom vedea în slava cea de sus,
în minunate locuri pregătite
de-al nostru Mire preaiubit, Isus.

[e]
Ne vom vedea în ziua revederii
cu cei ce înainte-n cer s-au dus,
spunând „
Adio!” pentru veci durerii
ce-adeseori speranța ne-a răpus.
Ne-om întâlni în ziua răsplătirii
cu snopii ce aici am adunat,
în locul pregătit pe veci iubirii,
alături de al păcii Împărat.
Purtând pe frunte veșnica cunună
îl vei vedea pe Mirele iubit,
când îți va spune „
Vino, slugă bună,
să moștenești tot ce ți-am pregătit!”

[v2]
Va fi o nesfârșită sărbătoare
cu bucurii ce-acum nu le-nțelegi.
Vom sta la masa-n slavă și splendoare
cu cel mai mare Rege dintre regi.

[v3]
Cu mâna Lui ce-a fost de cui străpunsă
va șterge pe obraji lacrimi fierbinți
și ne va da din mana cea ascunsă,
de veacuri pregătită celor sfinți.