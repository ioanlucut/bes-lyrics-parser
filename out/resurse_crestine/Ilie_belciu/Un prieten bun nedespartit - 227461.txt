[title]
Un prieten bun nedespartit {author: {Ilie Belciu}, {rcId: {227461}}

[sequence]
v1,c,v2,c,v3,c

[v1]
Un Prieten bun, nedespărțit mi-ai fost, Isuse-n toate,
din clipa când Te-am întâlnit, când mi-ai vorbit în șoapte.
Cuvinte dulci cum Tu mi-ai spus, nu-i nimeni să le spună.
Îți simt prezența Ta, Isus, în nopțile cu lună.

[c]
Când mă zdrobesc în ruga mea, poveri când mă apasă,
Isuse drag, când voia Ta, de mine-i ne-nțeleasă,
Tu-mi spui s-aștept smerit, răbdând, răspuns la rugăciune,
căci mâna Ta poate oricând să facă o minune.

[v2]
Necazurile vin șirag și nu mai am putere.
La patul unui suflet drag, când strig plin de durere,
Te-apropii ca un Tată bun, cu mângâieri divine,
Căci numai Ție pot să-ți spun în nopțile senine.

[v3]
Toți prietenii mă părăsesc, când inima-mi suspină.
De suferință mă topesc și nimeni nu-mi alină.
Suspinul meu, când mă frământ, în lacrimi de-ntristare,
Isuse, nimeni pe pământ nu-mi poate da scăpare.