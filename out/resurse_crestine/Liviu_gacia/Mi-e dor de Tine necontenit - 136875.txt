[title]
Mi-e dor de tine necontenit {author: {Liviu Gacia}, {rcId: {136875}}

[sequence]
v1,c,v2,c

[v1]
În amurg privesc orizontul
Și zăresc măreția Ta,
Mii de stele încep să se-aprindă
Rând pe rând luminând calea mea.
Îngenunchez și mă uit înspre ceruri,
Mă întreb: ”
Oare când ai să vii?”
O, Isuse, mi-e dor de Tine!
Domnul meu, oare când vei veni?

[c]
/: Mi-e dor de Tine necontenit,
Mi-e dor de iubirea ce m-a mântuit,
Mi-e dor, o, Isuse, să Te-ntâlnesc
Te-aștept zi și noapte fiindcă Te iubesc! :/

[v2]
Soarele a apus, e întuneric,
Și parcă totul în jur a muțit
Toate stau parcă în așteptarea
Împăratului veșnic slăvit.
Cu privirea țintită spre ceruri
Mă întreb: ”
Oare când ai să vii?”
O, Isuse, mi-e dor de Tine!
Mi-ai promis și-n curând vei veni?