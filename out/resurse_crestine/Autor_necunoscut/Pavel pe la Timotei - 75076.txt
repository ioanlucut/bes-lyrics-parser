[title]
Pavel pe la timotei {author: {Anonim}, {rcId: {75076}}

[sequence]
v1,c,v2,c2,v3,c3,v4,c4,v5,c5

[v1]
Pavel pe la Timotei,
În Scriptură ne vorbește,
Omenirea cum va fi
Când al ei sfârșit sosește.

[c]
/: În al veaculului sfârșit,
Atunci vor fi vremuri grele,
Oamenii se vor urî,
Vor trăi în patimi rele. :/

[v2]
Iubitori vor fi de bani
Dorind să se îmbogățească.
Vor fi nemulțumitori,
Fără dragoste firească.

[c2]
/: Neînfricați, neîmblânziți,
Trăind în păcate multe.
Copiii, de-ai lor părinți,
N-or mai vrea ca să-i asculte. :/

[v3]
Iar în Fapte, prin Cuvânt,
Pavel iarăși le vorbește
Către frații din Efes
La priveghi îi sfătuiește.

[c3]
/: Căci după plecarea lui
Așa va fi-n timpul din urmă,
Vor veni lupi răpitori
Și prăpăd vor face în turmă. :/

[v4]
Hulitori vor fi între voi
Cu învățături deșarte
Și de Calea lui Isus
Vor căuta să vă despartă.

[c4]
/: Dar a celor ce-or ținea
Sus a Duhului făclie,
Lângă Domnul vor cânta
În cereasca Împărăție. :/

[v5]
Tu, Biserică iubită,
Stai într-una în veghere,
Strigă către Cel ce-i Sfânt
Să te îmbrace cu putere.

[c5]
/: Ca să poți pân’ la sfârșit,
Porumbița Lui aleasă,
Sa rămâi în veci de veci
Scumpă, a lui Isus mireasă. :/