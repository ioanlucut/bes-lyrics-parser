[title]
Umple-ma isuse {composer: {Anonim}, {rcId: {112103}}

[sequence]
v1,c,v2,c,v3,c

[v1]
Umple-mă, Isuse, cu harul Tău ceresc
Să fiu mai plin de Tine și gol de ce-i firesc,
Să pot să birui lumea și-al ei păcat oricând,
Să Te laud pe Tine Doamne, O, Mielule Preasfânt.

[c]
Să Te laud neîncetat pentru dragostea Ta, Doamne,
Ce-ai arătat-o la Golgota,
Să Te laud neîncetat pentru harul Tău, O, Doamne,
Prin care astăzi sunt răscumpărat.

[v2]
Umple-mă, Isuse, cu pacea Ta din plin
Să pot învinge teama din gânduri care vin,
Să pot să îmi duc crucea în fiecare zi,
Să te laud pe Tine, Doamne, oriunde aș fi.

[v3]
Umple-mă, Isuse, cu dragostea-Ți de foc
Să fiu o torță vie oricând și-n orice loc
Și-ajută-mă, Isuse, eu să mă las umplut,
Tu să faci ce vrei din mine, că-s vasul Tău de lut.