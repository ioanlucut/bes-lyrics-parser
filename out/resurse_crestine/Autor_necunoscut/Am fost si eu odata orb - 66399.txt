[title]
Am fost si eu odata orb {author: {Anonim}, {rcId: {66399}}

[sequence]
v1,v2,v3,v4,v5

[v1]
Am fost și eu odată orb și nu știam cui să mă rog,
Pe Dumnezeu nu Îl știam și nu vedeam unde mergeam.
/: Mi-ai dat lumina, să fiu viu, unde să ajung Mi-ai dat să știu,
Pe orbii ce îi întâlnesc, de Dumnezeu eu le vorbesc. :/

[v2]
Am fost și eu odată surd, când nu auzeam Cuvântul sfânt,
Și pentru că n-am înțeles, mulți ani în rătăcire am mers.
/: Ce milă-avuta al meu Stăpân, mă simt dator și eu să-I spun,
Pe cei pierduți, când întâlnesc, de Dumnezeu să le vorbesc. :/

[v3]
Din valul lumii păcătos, de-acolo Dumnezeu ne-a scos,
Și cei ce au rămas plângând și ei tot frații noștri sunt.
Părinte bun, ascultă-ne, cum să-i salvăm învață-ne,
De focul care va veni, cum să-i salvăm numai Tu știi.
Sunt frații noștri și copii.

[v4]
Azi mulți în lume bâjbâiesc și Calea dreaptă n-o găsesc,
Atâți pierduți cât noi am fost, ei nu cunosc al vieții rost.
De câte ori i-am întâlnit, de mântuire le-am vorbit,
De nu vom spune tuturor, răspunde-vom de viața lor.
La mântuire vor veni și o mărturie le vom fi.

[v5]
Creați am fost, și tu, și eu, pentru slujba lui Dumnezeu,
Și-un legământ ai cu Isus, ca să-L slujești unde te-a pus.
/: Să Îl iubești cu-adevărat și să lucrezi cu al tău talant,
Lucrează-n binele oricui și să vestești lumina Lui :/