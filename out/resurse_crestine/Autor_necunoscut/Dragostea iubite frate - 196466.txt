[title]
Dragostea iubite frate {composer: {Anonim}, {rcId: {196466}}

[sequence]
v1,v2,v3,v4,v5,v6,v7,v8,v9,v10

[v1]
Dragostea iubite frate,
Dragostea-i întâi de toate,
Dragostea e Dumnezeu,
Dragostea e Fiul Său,
Dragostea e Duhul Sfânt,
Asta-i pacea pe pământ!

[v2]
De-ai vorbi în limbi străine,
De-ai cânta destul de bine,
De-ai fi dascăl pentru alții,
De-ai deține toți talanți,
Dacă dragoste nu ai,
N-ai nici pace, n-ai nici rai.

[v3]
De-ai fi meșter în vorbire,
De-ai cânta și din Psaltire,
De-ai avea dar de știință
Și puternică credință,
Dacă dragoste nu ai,
N-ai nici pace, n-ai nici rai.

[v4]
De-ai avea chiar daruri multe,
De-ai fi și un om de frunte,
De-ai fi chiar și un proroc,
De-ai muta munții din loc,
De-ai fi preot pentru lume,
De-ai avea mare renume,
Dacă dragoste nu ai,
N-ai nici pace, n-ai nici rai.

[v5]
De-ai face tot fapte bune,
De-ai veghea în rugăciune,
Pe bolnavi de-ai vindeca,
Pe orfani de-ai ajuta,
Dacă dragoste nu ai,
N-ai nici pace, n-ai nici rai.

[v6]
De-ai fi doctor în știință,
De-ai munci cu stăruință,
De-ai fi mare învățat
Și de lume respectat,
Dacă dragoste nu ai,
N-ai nici pace, n-ai nici rai.

[v7]
De-ai fi-n țara domnitor,
De-ai conduce un popor,
De-ai fi meșter iscusit,
De-ai fi înțelept vestit,
Dacă dragoste nu ai,
N-ai nici pace, n-ai nici rai.

[v8]
De-ai ști numărul de stele,
De-ai cunoaște toate cele,
Lumea-întreagă de-ai avea,
De-ai ajunge pân’ la stea,
Dacă dragoste nu ai,
N-ai nici pace, n-ai nici rai.

[v9]
Dar bun credincios de-i fi,
Pe Hristos azi L-ai primi,
Ști-vei cât de mult folos
Să ai dragoste-n Hristos
Și, silindu-te s-o ai,
Tu te vei simți ca-n rai.

[v10]
Să știi tu, iubite frate,
Dragostea-i întâi de toate,
Dragostea e Dumnezeu,
Dragostea e Fiul Său,
Dragostea e Duhul Sfânt,
Asta-i pacea pe pământ!