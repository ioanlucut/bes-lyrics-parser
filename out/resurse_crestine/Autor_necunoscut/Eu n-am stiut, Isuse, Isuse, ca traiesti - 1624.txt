[title]
Eu n-am stiut isuse isuse ca traiesti {author: {Anonim}, {rcId: {1624}}

[sequence]
v1,v2,v3,v4,v5,c

[v1]
Eu n-am știut, Isuse, Isuse, că trăiești
Și viață, fără plată, Tu poți să-mi dăruiești;
/: Prin lumea de păcate, eu nu Te cunoșteam,
Dar mi-ai ieșit în cale, cum nici nu mă gândeam. :/

[v2]
Lumea mă mângâiase cu ranguri și plăceri;
Eu n-am știut, Isuse, că mă iubești din cer.
/: Tu mi-ai bătut la ușă, dar eu nu ți-am deschis...
Tu Ți-ai păstrat iubirea și totuși m-ai convins. :/

[v3]
Pe patul meu, Isuse, Tu mi-ai îngăduit
Să Te cunosc pe Tine, să știu că m-ai iubit;
/: Când oamenii și lumea nu m-au putut salva,
Tu ai venit la mine și mi-ai vorbit așa: :/

[v4]
Că vrei să-mi dai viață, aici pe-acest pământ
Și să mă iei la Tine, dincolo de mormânt...
/: Din clipa când, Isuse,-ai intrat în casa mea,
Am simțit că în mine a intrat viața Ta. :/

[v5]
Și ceva Ți-aș mai spune și despre neamul meu
Ca să-l aduci la Tine să fie neamul Tău.
/: Căci vreau, cu Tine-n slavă, să ajungă și ei:
Copiii și parinții si toți cei dragi ai mei. :/

[c]
/: Căci vreau cu Tine-n slavă să ajungă și ei
Soția și copiii și toți cei dragi ai mei. :/