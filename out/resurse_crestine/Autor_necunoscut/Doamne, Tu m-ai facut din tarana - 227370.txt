[title]
Doamne tu m-ai facut din tarana {composer: {Autor necunoscut}, {rcId: {227370}}

[sequence]
v1,v2,v3,v4

[v1]
Doamne, Tu m-ai făcut din țărână,
Și în adânc mi-ai turnat veșnicia.
/: Dar în mine, o făptură păgână
Zi și noapte își cere simbria. :/

[v2]
Nu sunt, Doamne, decât o suflare,
Decât carne cu multe păcate,
/: Și Te caut cu dor și oftare,
Să îmi dai forma trăirii curate. :/

[v3]
De-aș ajunge tot singur pe ape,
Într-o lume de răni și suspine,
/: Dacă nu Te-aș simți pe aproapre,
Dacă nu Te-aș simți lângă mine. :/

[v4]
Eu sunt: scurgerea, aburul, clipa,
Sunt doar lutul, iar Tu ești Olarul.
/: Ocrotește-mă, Doamne, cu aripa,
Dăltuiește-mi făptura cu Harul. :/