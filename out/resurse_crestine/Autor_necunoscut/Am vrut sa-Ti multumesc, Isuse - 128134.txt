[title]
Am vrut sa-ti multumesc isuse {author: {Anonim}, {rcId: {128134}}

[sequence]
v1,v2,v3,v4

[v1]
Am vrut să-Ți mulțumesc, Isuse,
Cu imnul cel mai iscusit
Și n-am găsit atunci cuvinte,
Nici versul gândului cuminte,
Să-Ți spun iubirea ce-am simțit.

[v2]
Am vrut să-Ți aduc mulțumirea,
Buchetul meu înmiresmat
Cu flori de trandafir, iubirea,
Dar pân’ la Tine ofilirea
Petalele mi le-a-nghețat.

[v3]
Am vrut în lupte încleștate
Să fiu erou pentru Hristos,
Și-așa să spun că-n mine bate
O inimă cu tot ce poate,
Dar am căzut cu arma jos.

[v4]
Am vrut să calc orice țepușă,
Ce mă oprea să Te slujesc...
Dar, iată-mă, timid la ușă,
Cu mâna plină de cenușă,
Isuse-Ți spun doar: ”
Te iubesc!”.