[title]
De ce mi-ai dat isue mie {author: {Anonim}, {rcId: {165872}}

[sequence]
v1,v2,v3,v4,v5

[v1]
De ce mi-ai dat, Isuse, mie
Atâtea binecuvântări?
/: De ce mi-ai dat zile senine
Și biruință-n încercări? :/

[v2]
De ce mi-ai dat înțelepciune?
De ce m-ai învățat să cânt?
/: Că nu sunt eu mai bun, Stăpâne,
Decât acei ce zilnic plâng. :/

[v3]
De ce mi-ai pus în ochi lumina?
De ce în gură grai mi-ai pus?
/: Când mii de tineri ca și mine
Nicicând nici un cuvânt n-au spus? :/

[v4]
De ce susurul blând întruna
Mă-ndeamnă să mă pocăiesc?
/: Când sunt căzut, îmi întinzi mâna,
De ce atâta mă iubești? :/

[v5]
Nu pot pricepe-a Ta iubire,
Esti minunat, esti nepătruns!
/: Te-oi lăuda o veșnicie
Și-aici și-n cerul Tău de sus! :/