[title]
Veniti priviti pe domnul nostru {composer: {Anonim}, {rcId: {4520}}

[sequence]
v1,c,v2,c,v3,c,v4,c,v5,c,v6,c,v7,c

[v1]
Veniți, priviți pe Domnul nostru
Pe cruce răstignit de noi!
El suferă dispreț și moarte,
Cu trupul frânt, de tot zdrobit.

[c]
El pentru noi, pe cruce-a fost pus,
Suferit-a pentru noi.
Deci, strânși în scumpu-I Nume-acum,
Să-L preamărim, cântându-I toți!

[v2]
Priviți-I fruntea-ncununată
Cu spini ce-o fac să sângere!
Ostașii greu Îl pălmuiesc toți,
Iar El Se roagă pentru ei.

[v3]
Priviți-I mâinile străpunse
De cuiele bătute-adânc!
Din coastă sânge, apă curge
Iertare, pace dând la toți.

[v4]
Și când a zis Isus: Mi-e sete!
La noi toți S-a gândit atunci.
De noi, de toți Îi era sete,
Voia ca noi să fim ai Lui.

[v5]
Și când osânda El purtat-a,
De care vrednici noi eram,
Strigat-a: Dumnezeul Meu, o!
De ce M-ai părăsit, de ce?

[v6]
Sfârșitu-s-a acum totul,
Păcatul ispășit a fost,
Eu Ție, Tată Îți dau Duhul
A zis și capul Și-a plecat.

[v7]
Pe cruce pentru noi murit-a
Ca să ne scape de păcat.
De-aceea azi slăvim din inimi,
Pe Cel ce pentru noi S-a dat.