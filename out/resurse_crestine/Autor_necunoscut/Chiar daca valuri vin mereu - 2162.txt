[title]
Chiar daca valuri vin mereu {author: {Anonim}, {rcId: {2162}}

[sequence]
v1,c,v2,c2,v3,c3,v4,c4

[v1]
Chiar dacă valuri vin mereu
Și crucea-i grea pe cale,
Tu nu uita că Dumnezeu
E-n barca vieții tale.

[c]
/: Chiar dacă valuri grele bat
Și suferința-i mare,
Nu dispera, la Cel Prea ’nalt
Găsi-vei alinare. :/

[v2]
Chiar dacă încercări la rând
Ți-au vestejit culoarea
Tu nu uita căci în curând
Sosește primăvara.

[c2]
/: Isus în încercarea grea
Te vrea cu gelozie,
De-oi birui îți voi cânta
De drag o veșnicie. :/

[v3]
Așa e calea către cer,
E-o luptă-nverșunată
Azi n-o-nțelegi, ea-i un mister
Dar vei pricepe-odată.

[c3]
/: Vei înțelege pe deplin
Când lupta-ți va fi gata,
Când El va șterge-al tău suspin
Și vei primi răsplata. :/

[v4]
Îl vei vedea pe-al tău Isus,
Primi-vei o cunună
Pe-a Sale urme de-ai pășit
Luptând lupta cea bună.

[c4]
/: Înaintează, deci, cântând
E greu să urci Calvarul
Dar nu uita căci în curând
Se va sfârși amarul. :/