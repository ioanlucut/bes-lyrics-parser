[title]
Nu-i singur iuda vinovat {author: {Anonim}, {rcId: {188448}}

[sequence]
v1,v2,v3,v4,v5,v6,v7

[v1]
Nu-i singur Iuda vinovat
De sângele ce se dădu
/: Nici marii preoți nici Pilat
Ci lumea-ntreagă prin păcat
Și eu și tu și eu și tu :/

[v2]
Nu-i drumul greu spre Golgota
Nici biciul când Isus căzu
/: Și-atât nici crucea nu-L durea
Cât noi povara cea mai grea
Și eu și tu și eu și tu :/

[v3]
Nu patru cuie L-au străpuns
Când trupul silnic se zbătu
/: Cu mii de patimi L-am străpuns
Primind al sângelui răspuns
Și eu și tu și eu și tu :/

[v4]
Nu farisei și cărturari
Nu preoții de frunte nu
/: Ci noi am râs cu ochi murdari
Căci noi suntem cei doi tâlhari
Și eu și tu și eu și tu :/

[v5]
Și nu ostașilor prin sorți
Cămasa albă Și-o dădu
/: Ci tuturor dar tu o porți
Căci fără ea noi suntem morți
Și eu și tu și eu și tu :/

[v6]
Nu-n stâncă printre lilieci
Și nu sub lespede zăcu
/: L-am îngropat ca pentru veci
Sub piatra unor forme reci
Și eu și tu și eu și tu :/

[v7]
Și-acum Isus cel judecat
Azi El te-ntreabă DA ori NU
/: Ești tu sau nu ești vinovat
Eu am spus DA si-am fost iertat
Dar tu dar tu dar tu dar tu
Dar tu dar tu dar tu dar tu :/