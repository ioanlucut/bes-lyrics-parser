[title]
E plin de miraje pamantul {composer: {Anonim}, {rcId: {140990}}

[sequence]
v1,c,v2,c,v3,c,v4,c2

[v1]
E plin de miraje pământul,
De patimi ce atrag în noroi.
Mușcăm din păcat tot mai lacom,
Și tot mai flămânzi și mai goi.

[c]
Dar sus, la Golgota, pe cruce,
Cu pieptul de o lance străpuns,
La tainica vremii răscruce,
Ne așteaptă, cu lacrimi, Isus.

[v2]
În ritm de stridente orchestre,
Perechile lumii petrec,
Crezându-se domni peste clipă,
Alături cu clipele trec.

[v3]
Aleargă mașini pe artere,
Rachete zvâcnesc printre nori;
Tresare Selena în cratere,
Saturn e cuprins de fiori.

[v4]
Tu, rege al vremurilor noastre.
Tu, om, ce străbați prin stihii.
Tu știi să te înalți printre astre.
Dar taina supremă nu o știi!

[c2]
Tu nu știi că sus, la Golgota,
Cu pieptul de o lance străpuns,
Sub norii ce întunecă bolta
Ne așteaptă, cu lacrimi, Isus!