[title]
Isaia {author: {Anonim}, {rcId: {123315}}

[sequence]
v1,v2,v3

[v1]
Cine-a crezut în ceea ce se vestise
Cine-a crezut cele prezise
Fiul măririi pe pământ să coboare
Prețul durerii să-l măsoare
Și văzându-L printre oameni prea disprețuit
Au zis că e lovit de Dumnezeu și pedepsit
Dar El era zdrobit de-al nostru păcat
Și singur povara ne-a purtat.

[v2]
Noi rătăceam cu toți în noaptea lumii grea
Pierduți prin beznă tot mai departe
Și vina toată a căzut asupra Sa
Prin moartea Lui ne-a izbăvit de moarte
Printre cei răi o groapă lumea I-a săpat
Mormântul Lui alături a fost pus de cel bogat
Nimeni n-a crezut că poate fi nevinovat
Și-atunci la moarte toți L-au condamnat.

[v3]
Cine-a crezut că vom primi prin Isus
Atâta revărsare de iubire
Cine-a crezut în ceea ce demult s-a spus
În jertfa Lui afla-vom mântuire
O să strige toți de ceea ce ni s-a vestit
Că Domnul pentru noi pe cruce fost-a răstignit
El pregătește-n cer loc orișicui
Vom fi și noi rodul jertfei Lui.