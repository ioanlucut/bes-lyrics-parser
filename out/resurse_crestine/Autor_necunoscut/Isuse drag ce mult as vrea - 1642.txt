[title]
Isuse drag ce mult as vrea {author: {Anonim}, {rcId: {1642}}

[sequence]
v1,c,v2,c,v3,c

[v1]
Isuse drag, ce mult aș vrea
Să plâng sub crucea Ta mereu,
Căci, prin purtarea mea cea rea,
Jignitu-Te-am adesea eu.
Dar azi, prin mila Ta, eu sunt
Întors la Tine din păcat,
Căci jertfa Ta, Isuse sfânt,
Din gheara morții m-a salvat.

[c]
Isuse drag, sub crucea Ta
Ca să rămân, ce mult aș vrea!
/: Să îmi plâng viața ce a trecut
În care nu Te-am cunoscut. :/

[v2]
Mai ieri, prin lume rătăceam,
Neascultând de glasul Tău;
Dar azi, sub crucea Ta, eu vin
Să plâng mult cu păreri de rău;
Că anii mei cei mai frumoși
S-au dus, ca pasărea în zbor.
Puținii care mi-au rămas
Vreau să îi închin Ție, cu dor.

[v3]
Cu sufletul îndurerat,
Sub crucea Ta îngenunchez
Privind în sus, ca nu cumva
De Tine să mă îndepărtez;
Și în priviri Tu îmi apari,
Întocmai cum ai fost cândva:
Bătut și atârnat pe lemn,
Pe dealul de pe Golgota