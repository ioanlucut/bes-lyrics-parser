[title]
Astazi se-ncheaga un camin {composer: {Anonim}, {rcId: {169081}}

[sequence]
v1,c,v2,c,v3,c

[v1]
Astăzi se-ncheagă un cămin
Din florile din vale,
Două ființe ce doresc,
Uniți pe a Ta cale,
Să construiască un cămin
Și binecuvântarea
Revars-o, Doamne, o dorim,
Revarsă-Ți îndurarea!

[c]
/: Ascultă-i, Doamne, Te rugăm,
Când vor striga spre Tine!
Pe mâna Ta Tu să îi ții,
La greu, cât și la bine.
Să facă-n toate voia Ta
Când vânturi or să bată,
Să nu se lase niciodat’
De dragostea-Ți de Tată. :/

[v2]
Cuvântul Tău, o, Doamne sfânt,
Nicicând să nu lipsească
În casa lor pe-acest pământ,
Altar să construiască.
Prin rugăciune și prin post,
Fă, Tată, să-nțeleagă
Ca toate aceastea au un rost
Pentru viața-ntreagă.

[v3]
Și-acest cămin, noi vrem să-l porți
În car de biruință
Și slava Ta Tu să le-o arați
Pe drumul de credință.
Vrem și aicea pe pământ
Nedespărțiți să fie,
Dar și mai mult în cerul sfânt,
Cu Tine-o veșnicie!