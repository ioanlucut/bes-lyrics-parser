[title]
Dar iata ca-ntr-o zi {composer: {Anonim}, {rcId: {250143}}

[sequence]
v1,c,v2,c

[v1]
Era o zi, o zi cu soare,
Când Tu, Isus, te înălțai
Și rămâneau în urmă lacrimi,
Erau acei ce Te iubeau.
Priveau acei ce te urmară,
Cum Tu, Isus, spre cer zburai,
Înmărmuriți de-a Ta splendoare
Și Tu mereu Te depărtai...

[c]
Dar iată că-ntr-o zi, zi mare
Din nou pe cer vei apărea
Și vom privi a Ta splendoare,
Vedea-vom măreția Ta
Nu va mai fi atunci durere
Și tot ce-i rău va dispărea
Și va fi veșnic sărbătoare
În veci de veci îți vom cânta.

[v2]
Până atunci în așteptare
Ne-ncredințăm în mâna Ta,
Păstrăm credința ce nu moare
Că vom intra în slava Ta.
Dar pân’atunci ne dă curajul
Să ’naintăm pe calea Ta
Și să păstrăm credința vie
Că într-o zi Te vom vedea!