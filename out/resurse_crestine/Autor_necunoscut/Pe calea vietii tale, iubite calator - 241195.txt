[title]
Pe calea vietii tale iubite calator {author: {Autor necunoscut}, {rcId: {241195}}

[sequence]
v1,c,v2,c,v3,c,v4,c

[v1]
Pe calea vieții tale, iubite călător,
Prin valea umbrei morții cu suspine
De ce oftezi adesea? În deznădejde cazi
Și zici că izbăvirea nu mai vine.

[c]
Să nu mai spui vreodată: ” - Sunt uitat!”
Căci Domnul înspre tine El privește!
Când urlă valul înfuriat
Și ai obrazul înlăcrimat
Nu te teme! El te izbăvește!

[v2]
Privește-n urma ta cum El te-a izbăvit
De-atâtea ori din clipe de durere
Isus Hristos e-același și ieri și azi și-n veci
Mai crede înc-o dată în a Sa putere.

[v3]
Când treci o luptă grea și alta vine-n loc
Și-ți pierzi puterea ce-o aveai în tine
Când cel rău îți șoptește: ” - Acuma ești învins!”
Încrede-te în Domnul, o, creștine!

[v4]
Mai este doar puțin și toate s-or sfârși
Și lacrimi și dureri și clipe-amare
Mai rabdă încă un ceas, Isus vine-n curând
Să-i ia pe ai Săi în veșnica splendoare.