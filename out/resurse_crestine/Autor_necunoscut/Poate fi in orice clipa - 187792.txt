[title]
Poate fi in orice clipa {composer: {Anonim}, {rcId: {187792}}

[sequence]
v1,c,v2,c2,v3,c3

[v1]
Poate fi în orice clipă revenirea lui Isus!
S-ar putea să fie noaptea, când va coborî de sus.
S-ar putea să te surprindă când Îl vei vedea venind,
De aceea să fii gata, să-L întâmpini orișicând!

[c]
Eu aștept în orice clipă glasul trâmbiței de sus.
Când trompetele răsună, universul e supus.
Fericiți vom fi atuncea, când va fi să vină iar,
Când voi sta față în față, transformat voi fi prin har!

[v2]
S-ar putea în orice clipă să revină printre nori!
Să ai viața pregătită, nu numai de sărbători.
Deci în lupta cu păcatul, ține garda tot mai sus.
Crede că va fi aievea revenirea lui Isus!

[c2]
Te-așteptăm în orice clipă, vino Doamne mai curând!
Când trompetele răsună, judecata anunțând.
Vom fi fericiți de-a pururi în viața de apoi.
Să formăm a ta mireasă, vino Doamne iar la noi!

[v3]
Noi vom părăsi pământul, cu cei sfinți vom fi răpiți!
Și vom fi cu El în slavă, sus în ceruri răsplătiți!
Toată truda și durerea pentru noi se va topi.
Va rămâne bucuria, cu Isus în veșnicii!

[c3]
Ce frumoasă va fi ziua când Isus va reveni!
Când trompetele răsună, toți cei sfinți cu El vor fi!
Fața-i binecuvântată bucuroși o vom vedea!
Când pe nori Mântuitorul va răpi biserica!