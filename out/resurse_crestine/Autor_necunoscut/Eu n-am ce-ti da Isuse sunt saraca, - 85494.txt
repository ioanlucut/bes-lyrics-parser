[title]
Eu n-am ce-ti da isuse sunt saraca {composer: {Anonim}, {rcId: {85494}}

[sequence]
v1,v2,v3,v4

[v1]
Eu n-am ce-ți da Isuse sunt săracă,
N-am vas de-alabastru
Și n-am nici parfum
Nici n-am curajul
Ca să-ți spăl cu lacrimi
Picioarele de praful de pe drum,
Isuse, praful de pe drum!

[v2]
Eu n-am nimic,
Nimic de preț pe lume,
Nimica scump să pot să-Ți dăruiesc.
Sunt o femeie tristă și străină
Dar, o, Isuse, știi cât Te iubesc!
Isuse, știi cât Te iubesc!

[v3]
Dac-aș putea
Din flori să-Ți fac cunună,
Să pot să Ți-o așez cu mâna mea;
Dac-aș putea
Din nori să-Ți țes o haină
Și fericită Ție s-o pot da,
Isuse, Ție s-o pot da!

[v4]
Ar fi puțin, Isuse, pentru Tine,
Cununi de flori
Și chiar cununi de stele;
Dar n-am nimic
Ci-Ți dau numai atâta;
Un șir de lacrimi, lacrimile mele!
Isuse, lacrimile mele!