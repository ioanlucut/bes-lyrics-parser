[title]
Era o zi de dalba primavara {composer: {Album necunoscut}, {rcId: {205489}}

[sequence]
v1,c,v2,c2,v3,c3,v4,c4,v5,c5

[v1]
Era o zi de dalbă primăvară
Când pomii-s plini de mii de muguri verzi
Era o zi când pe cărări ninsese
Petale albe, floare de cireș

[c]
/: Era un cer senin, senin albastru
Și-atâtea flori câmpia presărau
Își legănau pe vârfuri albe crinii
Potirul alb frumos de catifea :/

[v2]
Și adia așa ușor zefirul
În umbra deasă a codrilor de nea
Ascuns în iarbă îngâna izvorul
C-un susur lin un cântec pe-al lui mal

[c2]
/: Așa era în ziua când Isuse
Pe Tine-ntâia oară Te-am văzut
Asa era o zi de primăvară
Cu dalbe flori când eu Te-am cunoscut :/

[v3]
Eram pe iarba de mătase-n luncă
Și lăcrămioare-mi adunam în braț
Tu ai trecut și-n urma Ta Isuse
Te-a urmărit privirea-mi cu nesaț

[c3]
/: Erai frumos ca Soarele din ceruri
Cu fața albă, albă ca de Crin
În părul Tău luceau fior de raze
Și Ți-era Chipul atâta de senin! :/

[v4]
Tu ai trecut și-n urma Ta Isuse
Și soarele părea că a pălit
Așa-ți era Isuse frumusețea
C-am stat in loc si-n urmă te-am privit

[c4]
/: Și-am strâns atunci la pieptu-mi lăcrimioare
Și-am coborât pe-același deal de nea
Treceam pierdut pe lângă pomii-n floare
Iar vântu-n păr petale-mi scutura :/

[v5]
Era de vină oare primăvara?
Era de vină câmpul înverzit?
Ce-a fost pe urmă nu-mi aduc aminte
Dar știu Isuse drag căci Te-am iubit

[c5]
/: Atâta știu că Tu-mi ești totul Doamne
Căci Te-am dorit cu drag mereu de-atunci
Și că-Ți păstrez la pieptu-mi lăcrămioare
Din ziua când ne-am cunoscut în lunci! :/