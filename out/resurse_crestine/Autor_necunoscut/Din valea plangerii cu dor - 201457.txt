[title]
Din valea plangerii cu dor {author: {Anonim}, {rcId: {201457}}

[sequence]
v1,c,v2,c,v3,c,v4,c

[v1]
Din valea plângerii cu dor
Privesc spre zările senine.
Te chem, o, Bunule Păstor,
Să vii și să mă iei la Tine!

[c]
Spre ceruri se-ndreaptă gândul meu,
Spre țară sfântă și curată.
Cu Domnul, cu Dumnezeul meu
Acolo vreau s-ajung odată

[v2]
N-am adunat aicea jos
O pământească bogăție,
Dar am în ceruri prin Hristos
Viață pentru veșnicie.

[v3]
Acum, când lupta-i tot mai grea
Și cel rău vrea să ne doboare
Mai dă-ne din puterea Ta,
Revars-o peste fiecare!

[v4]
Să ne găsești pe toți veghind
În dragoste și unitate,
Spre țară sfântă ’naintând,
Biruitori să fim în toate.