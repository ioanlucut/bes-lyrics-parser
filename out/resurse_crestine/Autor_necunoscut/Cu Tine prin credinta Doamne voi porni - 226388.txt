[title]
Cu tine prin credinta doamne voi porni {author: {Anonim}, {rcId: {226388}}

[sequence]
v1,b,c,v2,b,c

[v1]
Cu Tine prin credință Doamne voi porni
Căci pașii Tăi mi-arată drumul zi de zi
Eu n-am să stau pe loc când mergi ’naintea mea
Te-aud și Te privesc în toată Slava Ta.
Tu știi cuvântul meu ’nainte de-al rosti,
Cu pace mă-nconjori prin har să pot trăi.
Cu-a Tale mângâieri îmi saturi inima,
Așa Te voi vesti cât viață voi avea.

[b]
Chiar și prin pustiu biruind mă vei purta
Cu Tine mă arunc și-n val de mare
Nu mă tem când vine cel rău asupra mea
A Ta lumină poate să-l doboare.
Nimicește, Doamne, tot planul celui rău
Și ura ce-o arată pentru Tine.
Preamărit să fie în veci Numele Tău,
Dreptatea Ta și faptele-Ți divine.

[c]
Tu m-ai întocmit, Tu m-ai mântuit,
Doamne Tu mi-ai fost într-una
Dumnezeu și Tată
Fii în veci slăvit, veșnic preamărit,
Pentru marea Ta mântuire minunată.
Tu m-ai întocmit, Tu m-ai mântuit,
Doamne Tu mi-ai fost într-una
Dumnezeu și tată
Fii în veci slăvit, veșnic preamărit,
Pentru marea Ta mântuire minunată.

[v2]
Când nu eram născut știai viața mea
Cu dragoste de-atunci m-ai scris în cartea Ta
O, cât de nepătruns e planul tău divin,
A Ta e viața mea, eu Ție Ți-o închin.
Dar am un singur dor și-l port în pieptul meu
Ca împotriva Ta să nu mai stea cel rău,
Să piară ura lui de pe întreg pământ,
Iar Tu să fii slăvit și Numele Tău sfânt.