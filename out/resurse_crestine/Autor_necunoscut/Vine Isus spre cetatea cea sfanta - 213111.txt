[title]
Vine isus spre cetatea cea sfanta {composer: {Album necunoscut}, {rcId: {213111}}

[sequence]
v1,v2,v3,v4,v5,v6,v7,v8

[v1]
Vine Isus spre cetatea cea sfântă
Cu El vin pescarii din țara de sus
/: Cu El vine gloata de sfinți care cântă
Căci vine Isus, vine Isus :/

[v2]
Ramuri și haine-i acoperă drumul
Măgărușul calcă prudent și supus
/: Templul spre ceruri își clatină fumul
Căci vine Isus, vine Isus :/

[v3]
„
Cine-i Acesta?” se-ntreabă vecinii
E profetul din Nazaret, decît toți mai presus,
/: În Sinedriu grabnic se-adună rabinii
Căci vine Isus, vine Isus :/

[v4]
„
Baruh Abba!” cântă coloana
Binecuvântat fie harul adus!
/: Glorie Celui ce vine, Osana!
Căci vine Isus, vine Isus :/

[v5]
Tresare Pilat ieșind de sub arcade
Mâna streașină peste ochi și-a pus
/: ”
Hei, căpitane, trimiteți iscoade!”
Căci vine Isus, vine Isus :/

[v6]
Orbii pornesc bâjbâind prin mulțime
Pe unde vine și unde s-a dus?
/: Cântec și chiot, clipe sublime
Căci vine Isus, vine Isus :/

[v7]
Trece evanghelia înconjurând planeta
Popoarele Africii, poporul hindus
/: Tresar auzind cum sună trompeta
Căci vine Isus, vine Isus :/

[v8]
Veniți prieteni, veniți torente
Vine Mesia după cum ne-a spus
/: Aplaudați păduri și cântați continente
Căci vine Isus, vine Isus :/