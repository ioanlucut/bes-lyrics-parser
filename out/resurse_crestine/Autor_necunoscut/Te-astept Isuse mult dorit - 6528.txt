[title]
Te-astept isuse mult dorit {author: {Anonim}, {rcId: {6528}}

[sequence]
v1,c,v2,c2,v3,c3,v4,c4

[v1]
Te-aștept Isuse mult dorit
Din zorii dimineții
Ca să Te simt ca la-nceput
Din anii tinereții

[c]
O, vino Tu Isuse
Din nou ridică-mi starea
Și-mbracă-mă cu Duhul Sfânt
Ca să-Ti urmez cărarea

[v2]
Când valuri vin și vânturi bat
În viața mea slăbită
Atunci Te-aștept Isus
Să vii din zarea liniștită

[c2]
O, vino Tu Isuse
La inima-mi sărmană
Îmbracă-mă iar cu puteri
Ridică-mă tu iară

[v3]
Atunci când valuri tot mai mari
Lovesc în a mea barcă
Se năpustesc asupra mea
Credința să mi-o piardă

[c3]
O, vino Tu Isuse
Rămâi în a mea barcă
Și nu mă lăsa singurel
Căci valul greu mă-ncearcă

[v4]
Apari Isuse minunat
Din nou în adunare
Ca să Te simt ca la-nceput
Să scap de chin și jale

[c4]
O, vino Tu Isuse
Rămâi pe a mea cale
Ca să ajung în cerul sfânt
Să scap de chin și jale