[title]
Cand apa vietii-am primit-o {composer: {Anonim}, {rcId: {1596}}

[sequence]
v1,c,v2,c,v3,c,v4,c,v5,c

[v1]
Când apa vieții-am primit-o,
Cătușe și lanțuri s-au frânt
Căci moartea năvalnic lovit-a...
O, apă, tu, râule sfânt!

[c]
O apă vie mi s-a dat
Din harul sfânt și minunat!
Isus, Izvor de mângâieri,
Din zi in zi, ne dai puteri.

[v2]
Ai rupt în talazuri robia,
Ai pus o pecete în noi,
Iar dragostea fost-a întâia
Petala din crinii de soi.

[v3]
Puterea de viață mi-ai dat-o
Și ochii murdari mi-ai spălat,
Iar azi mi-e privirea purtată,
Spre cerul măreț, minunat.

[v4]
O apă vie ne umple
Cu tainice doruri în piept
Și-n locuri tăcute, dar scumpe,
Prin Tine, mi-e drumul mai drept.

[v5]
Când apa vieții-am primit-o,
Măsură în har n-am avut,
Căci pacea ce-n piept am simțit-o,
Părtaș cu Isus m-a făcut.