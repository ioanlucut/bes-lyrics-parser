[title]
Drumul spre viata {composer: {Anonim}, {rcId: {232434}}

[sequence]
v1,c,v2,c2,v3,c3,v4,c4,v5,c5

[v1]
Spre Golgota, pe drumul întristării,
Tresare-un trup și-o inimă de om...
Hristos, zdrobit, în ceasul lepădării,
Preface bezna surdă-ntr-un ecou:

[c]
Voi, fiice din Sion, nu plângeți pomul
Cel verde frânt pe lemnul blestemat...
Căci dacă toate acestea-ndură Domnul,
Ce fi-va cu copacul cel uscat?”

[v2]
La Golgota se-nalță, pe-o colină,
Altarul jertfei Celui condamnat...
Iar Domnul slavei, coborât în tină,
Se frânge pentru lumea în păcat.

[c2]
O, Tată, iartă fiii neascultării
Ce-n răzvrătirea lor nu știu ce fac...
Și fă din crucea Mea rugul salvării,
Aprins în veacul lumii, -ntunecat.”

[v3]
La dreapta și la stânga Lui doar ură,
Batjocura mulțimii-L otrăvea...
Ostașii începură chiar să spună:
„
De-ai fi Mesia singur Te-ai salva!”

[c3]
Dar unul din tâlhari rupe tăcerea
Și-și recunoaște făr’delegea grea.
Isus, sorbind oțetu-ntins și fierea,
Își dă viața pentru vina mea.

[v4]
Perdeaua Templului se rupe-ndată,
Iar freamătul mulțimii-a amuțit...
Sutașul spune din inima toată:
„
Omul acesta-a fost neprihănit!”

[c4]
Putea-va, oare, bezna grea să-L țină,
Mormântul rece, oare, -L va lega?
Dar iată, -n ziua-ntâi, iar la lumină,
Învie, din tenebre, Mesia!

[v5]
Rămâi cu noi, Isus, căci e spre seară,
Potecile-s pustii și suntem goi...
Iar până vei veni a doua oară,
Așterne Duhul Tău adânc în noi!

[c5]
Învie-ne prin Duhul învierii
Ce din adânca beznă Te-a sculat!
Și sapă-ne-n însemnele durerii
Ce Te-au brăzdat pentru al nost’ păcat.