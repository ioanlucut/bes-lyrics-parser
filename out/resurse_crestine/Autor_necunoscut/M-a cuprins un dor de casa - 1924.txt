[title]
M-a cuprins un dor de casa {author: {Anonim}, {rcId: {1924}}

[sequence]
v1,v2,v3

[v1]
M-a cuprins un dor de casă,
Dor de Patria de sus;
A mea inima-atrasă
De iubirea lui Isus.
Mult dorită fericire
Ce îmi umple al meu piept;
Voi primi ca moștenire
Mult mai mult decât aștept.

[v2]
Lumea cu a ei ispită
Nu mă poate ține-n loc,
Căci la cer e a mea țintă
Ce-o doresc acum cu foc.
Ce nespusă bucurie,
Trai măreț de nedescris
În cerească-mpărăție,
După cum Isus a zis.

[v3]
Azi, când inima suspină,
Doru-mi zboară maiestuos
Către țara de lumină
Țara păcii lui Hristos.
Și înfrunt chiar suferință
Întărit de-al Său Cuvânt,
Prin a Lui făgăduință
El îmi zice: ”
Vin curând!”