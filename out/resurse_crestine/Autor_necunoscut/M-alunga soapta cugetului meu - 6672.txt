[title]
M-alunga soapta cugetului meu {author: {Anonim}, {rcId: {6672}}

[sequence]
v1,v2,v3

[v1]
M-alungă șoapta cugetului meu
Că nu-L iubesc deplin pe Dumnezeu,
/: M-apasă faptele ce săvârșesc
În sulul Cărții când mă oglindesc. :/
Mi-așa de greu să-nalț privirea-n sus
Când văd, din nou, că roade n-am adus,
/: M-alungă ne-mplinitele porunci,
Toate m-alungă... doar Tu nu m-alungi! :/

[v2]
Sunt vremuri de când tot îmi iau avânt,
Dar istovit cad iarăși la pământ,
/: Neputințe mereu mă copleșesc,
Sunt istovit, dar tot nădăjduiesc! :/
Vin, iar, in fața Ta cu pumnii goi
Și nu mai vreau să privesc înapoi
/: La firea-mi ce m-atrage la pământ,
Ia-mi mâna, vino și dă-mi Tu avânt! :/

[v3]
Îmi ridic fața din acest tumult
Și Te aștept să vii c-atât de mult
/: Am zăbovit crezând că ceva sunt,
Dar astăzi văd că nu-s decât pământ... :/
Isuse, iau totul de la-nceput,
Dă-mi ochi să vadă cum n-au mai văzut!
/: Am obosit să tot privesc la min’,
Știu, sunt nimic, dar mă încred în Tin’! :/