[title]
Avem un tata sus in cer {author: {Anonim}, {rcId: {227921}}

[sequence]
v1,v2,v3,v4,v5,v6,v7

[v1]
Avem un Tată sus în cer care mult ne-a iubit
A dat pe singurul Său Fiu să fie răstignit.
/: Ca să salveze de la iad pe cel ce l-a creat
Pe omul căzut în păcat de moarte l-a scăpat. :/

[v2]
Isus veni ca Salvator murind pe Golgota
Isus este Mîntuitor pentru toată lumea.
/: El a plătit cu viața Sa păcatul lumii-ntregi
Răscumpărîndu-Și Mireasa prin fapte și dovezi. :/

[v3]
Și cînd lucrarea și-a sfîrșit aici jos pe pămînt
In cer s-a înălțat în zbor în cer la Tatăl sfînt.
/: S-a dus să ne gătească loc unde să ne-odihnim
După lupta pe-acest pămînt cu El în cer să fim.

[v4]
Ne-a spus Isus și ne-a promis prin al Său, Sfint Cuvînt
Că nu ne va lăsa orfani, orfani pe-acest pămînt.
/: Și Tatăl ne-a trimis în dar s-avem cu noi oricînd
Mîngîietor, sfătuitor ne-a dat pe Duhul Sfînt. :/

[v5]
Azi Duhul Sfint se dă în dar mai mult ca orișicînd
La toți acei ce-L cer plîngînd crezînd în Tatăl sfînt.
/: Aceasta-i vremea harului cînd te poți pregăti
Ca să-L întîmpini pe Isus pe nor cînd va veni. :/

[v6]
Căci în curînd va apărea Mirele nost’ iubit
Ca să ne ducă acasă la locul pregătit.
/: Mai e puțin și vom vedea pe nori cînd va veni
Mireasa Sa și-o va lua s-o ducă-n veșnicii. :/

[v7]
Se-apropie venirea Lui venirea Domnului
Căci timpul este pe sfirșit sfirșitul veacului.
/: Ne vom sfîrși curînd lupta pe-acest pămînt strāin
Și-apoi în ceruri vom cînta; aleluia! Amin! : :/