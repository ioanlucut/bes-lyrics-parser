[title]
Lasa-mi cumpana gandirii {author: {Anonim}, {rcId: {118799}}

[sequence]
v1,v2,v3

[v1]
Lasă-mi cumpăna gândirii,
Mai ’nainte de-a vorbi,
Și puterea stăpânirii,
Adevăr să pot rosti.
Știu că Ție-ți voi da seama
pentru orișice am spus,
și mă umple, Doamne, teamă,
Că osândei voi fi dus.

[v2]
Doamne-ndură-Te de mine,
Singur eu mă osândesc,
Când de voie, fără voie,
Cu gura păcătuiesc,
Vrednic sunt de judecată.
O, îndură-te Isus!
Ca să nu aud odată:
Că gura mea greș a spus.

[v3]
Prin mustrarea Ta cu milă,
înfrânează-mi limba mea.
Căci ușor sau chiar în silă,
Lesne-n vină pot cădea.
E mai grea ca piatra-n praștii,
Vorba ne-nstrunatei guri,
Doamne-nvață-mă măsura
cumpănită din Scripturi.