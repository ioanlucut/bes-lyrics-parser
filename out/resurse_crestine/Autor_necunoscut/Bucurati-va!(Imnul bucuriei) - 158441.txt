[title]
Bucurati-va(imnul bucuriei) {composer: {Anonim}, {rcId: {158441}}

[sequence]
v1,c,v2,c,v3,c,v4,c

[v1]
Bucurați-vă de soare, bucurați-vă în zori,
De căldură și răcoare și de norii călători!
Bucurați-vă de ploaie, de zăpadă și de vânt,
De cascade și pâraie, bucurați-vă de cânt!

[c]
Bucurați-vă! Bucurați-vă!
Pentru tot ce-n cale întâlniți!
Bucurați-vă! Bucurați-vă!
Dumnezeu vă face fericiți!

[v2]
Bucurați-vă de-o floare, bucurați-vă de-un vers!
De copaci, de munți și mare, de întregul univers!
Bucurați-vă de stele, de apus și răsărit!
De furnici și păsărele, de-nceput și de sfârșit!

[v3]
Bucurați-vă de vise, de uitări și amintiri,
De minunile promise, de speranțe și împliniri.
Bucurați-vă de toate, de încercări și bucurii!
De prieten și de frate, de părinți și de copii!

[v4]
Bucurați-vă de viață, de iubire și visări,
Și de orice dimineață, de odihnă și-nserări!
Bucurați-vă de pace, de prezent și de trecut,
De Acel ce poate face, totul nou ca la-nceput!