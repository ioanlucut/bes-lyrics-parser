[title]
De-atatia ani te-asteapta el {composer: {Anonim}, {rcId: {1616}}

[sequence]
v1,c,v2,c2,v3,c3,v4,c4

[v1]
De-atâția ani te-așteaptă El,
În pragul casei tale
Dar tu L-ai alungat mereu
Cu multele-ți greșale.

[c]
Te-așteaptă fericirea-n prag
Să-ți umple viața-ntreagă,
Tu gol și trist suspini pribeag -
Păcatul greu te leagă...

[v2]
O, tu te împietrești mereu!
Dar nu ți-e teamă, oare,
Că s-a sfârși și harul Său
Și lunga Lui răbdare?...

[c2]
C-aceasta, poate,-n ușa ta
E ultima-I bătaie
Și că apoi va mai urma
A crudei morți văpaie?!

[v3]
Când glasul Său te cheamă azi,
Iubitul meu, ascultă!
Primește al iertării har,
Căci vina ta e multă.

[c3]
Și va veni un ceas amar,
O vreme de obidă
Când ușa sfântului Său har
Pe veci, o să se-nchidă.

[v4]
Iar tu vei rămânea pe veci
În focul de afară,
În nesfârșit amar să-ți treci
A vecilor povară.

[c4]
Dar chinul cel mai greu și-amar
Va fi încredințarea
C-a fost, și pentru tine, har
Dar I-ai respins chemarea...