[title]
Intregul soare joaca-n stropi de roua {composer: {Anonim}, {rcId: {189553}}

[sequence]
v1,c,v2,c,v3,c2

[v1]
Întregul soare joacă-n stropi de rouă
Și Tu în inimi poți să locuiești.
E o minune ce e veșnic nouă
Mărimea Ta ce știi s-o mărginești.
Pe cer ai scris cu slove arzătoare
Mărirea Ta ascunsă-n nesfârșit.
Deși nu pier, sunt totuși trecătoare,
Dar glasul Tău rămâne-n veci iubit.

[c]
Mi-e gata inima să cânte Ție,
Al lumilor Poet slăvit!
Poema Ta este o armonie
Și-n slava lor ești oglindit.

[v2]
Fulgerător, lumina se abate
Din cer în cer, găsindu-și calea sa
Dar planul vecilor de-a drept străbate
Un duh mânat de însăși Raza Ta.
Atâtea legi, nespus de felurite,
Urzesc mereu veșminte de-ntâmplări;
Dar Tu Te-mbraci cu haine neurzite
Și doar pe noi cu veșnice schimbări.

[v3]
Te-ai îmbrăcat în omeneasca fire
Și-ai ispășit călcările de veci.
M-a biruit Isuse-a Ta iubire!
Acuma poți cu orice să mă legi.
În veacurile cele viitoare
Când tot ce-i rău pe veci va fi apus,
În jurul Tău, nemărginite Soare,
Vom fi atrași din ce în ce mai sus.

[c2]
Legată inima de-așa iubire!
În fața Ta mă simt prea mic,
Dar pot să cânt dumnezeiasca-Ți Fire;
Că Tu ești totul, eu nimic.