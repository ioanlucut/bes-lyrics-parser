[title]
Sub crucea ta {author: {Anonim}, {rcId: {188922}}

[sequence]
v1,c,v2,c,v3,c,v4,c

[v1]
Sub crucea Ta, Isuse, Doamne,
Vreau să rămân îngenuncheat,
Să-mi plâng viața mea trecută
Și-amarul greului păcat.

[c]
/: Sub crucea Ta, sub crucea Ta,
Eu pace sfântă voi avea! :/

[v2]
Sub crucea Ta voi pune totul
Și Ție-n veci voi fi supus;
Plângând voi spune tuturora
C-atât de bun ești Tu, Isus!

[v3]
Cu Tine vreau să port în lume
Orice necazuri și nevoi,
Căci știu că-n lupte și prigoane
Noi vom învinge amândoi!

[v4]
În noaptea grea și fără lună,
Cărarea Tu-mi vei lumina,
Și orice valuri mă vor bate,
Voi sta mereu sub crucea Ta!