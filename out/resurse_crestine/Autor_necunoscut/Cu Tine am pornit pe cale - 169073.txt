[title]
Cu tine am pornit pe cale {author: {Anonim}, {rcId: {169073}}

[sequence]
v1,c,v2,c2,v3,c3

[v1]
Cu Tine am pornit pe cale,
O, Doamne, Dumnezeul nost’
Și, stând sub aripile Tale,
Am fost mereu la adăpost.

[c]
/: Cu Tine vrem și mai departe,
Pe-al căsniciei tainic drum,
Să ne rămâni același frate
Și-apărător și prieten bun. :/

[v2]
Nu vrem minuni ca-n Galileea,
Nici să prefaci iar apa-n vin,
Ci vrem s-aprinzi în noi scânteia
Iubirii Tale, Miel divin!

[c2]
/: În ziua bucurie noastre
Tu ești cel mai binevenit!
Tu, prinț al zărilor albastre,
De noi ești cel mai prețuit! :/

[v3]
În viață vom avea necazuri,
Pe drumul nostru, amândoi.
Dar nu dorim să mergem singuri
De nu vii, Doamne, Tu cu noi.

[c3]
/: Doar un cuvânt de-ncurajare,
Din cerul Tău, noi l-așteptăm.
În semn de binecuvântare,
Să spui, Isuse, Te rugăm. :/