[title]
Ramas bun tata iubit {composer: {Anonim}, {rcId: {6957}}

[sequence]
v1,v2,v3,v4,v5,v6,v7,v8,v9,v10,v11,v12,v13,v14

[v1]
Rămas bun, tată iubit,
Ora de mers a sosit.
Rămas bun, iubită mamă,
Eu mă duc, Domnul mă cheamă.

[v2]
Rămîneți în fericire
Frați, surori, plini de iubire,
Eu mă duc în țara mea,
Aici jos nu ne vom mai vedea.

[v3]
Dar nu plîngeți după mine
Eu mă duc unde-i mai bine,
Lumea-i plină de dureri,
Raiu-i plin de desfătări.

[v4]
Aici, plîns amar și jale
A fost partea vieții mele
Dar acolo-n cerul senin
Mă-așteaptă un trai divin.

[v5]
Uite tată, vezi tu mamă?
Îngerii din cer mă cheamă.
Cîntați-mi frați și surori,
Eu iau calea sus, spre nori.

[v6]
Voi rămîneți plini de jale
Eu mă duc sus între stele.
Iar cînd Domnul va hotărî,
Cu toții din nou ne vom întâlni.

[v7]
Rămas bun, tată iubit!
Eu mă duc la Tatăl Sfânt.
Pe acest pământ străin,
Nu ne vom mai vedea nicicând.

[v8]
Eu vă mulțumesc fierbinte
Pentru ostenelile multe,
Și tot ce-ați făcut pentru mine
Aici, jos, în astă lume.

[v9]
Dar, de cumva, vreodată,
Printr-un cuvînt oarecare
V-am făcut vreo supărare,
Azi cînd dau a mea suflare,
Eu vă rog să-mi dați iertare.

[v10]
Dumnezeu Cel Îndurător
Să vă rămână ajutor.
Duhul Sfînt mângâietor,
Să vă rămînă locuitor.

[v11]
O, iubită adunare,
Iată că durerea mare
M-a cuprins fără cruțare
Până am dat a mea suflare.

[v12]
Moartea m-a răpit încet
Mamă de la al tău piept,
Ca mai mult să nu pot zice,
Cuvântul mamă dulce.

[v13]
Vă uitați și vedeți bine
Toți suferiți pentru mine.
Voi de câte m-ați ferit
Cât în lume am trăit.

[v14]
Pentru tot, vă mulțumesc,
Zile bune va doresc,
Dumnezeu să vă ocrotească
Cu puterea Lui cerească.