[title]
Te cheama iarasi astazi turma {composer: {Anonim}, {rcId: {239062}}

[sequence]
v1,v2,v3,v4,v5

[v1]
Te cheamă iarăși astăzi turma, Păstor iubit, să Te cobori
Căci tot mai rar îți vedem urma din mii de urme de păstori
/: Căci tot mai rar ți-auzim glasul din zeci de glasuri de străini
Păstori plătiți sunt la tot pasul însă de-ai Tăi tot mai puțini. :/

[v2]
E turma risipită-n crânguri, pe munți, pe dealuri și prin văi
Căci lupii au intrat în turmă și sfâșie copiii Tăi
/: Nu-i cine s-o aducă-n staul la adăpost de orice rău
Căci mulți în slujbă sunt ca Saul, stăpâni dar fără Dumnezeu. :/

[v3]
Sunt mulți ce-și rânduiesc păstorul. Și-a Tale oi de pe pământ
Ce nu mai simt în ei fiorul lucrării Duhului Tău Sfânt
/: Pe-aceia nu-i mai însoțește puterea de la Cincizecimi
Decât prin vorbe-i amăgește pe cei de formă din mulțimi. :/

[v4]
Abia mai deslușim cărarea din zeci de căi ce se ivesc
Simțim că vine înserarea, că-i soarele spre asfințit
/: Simțim că mult n-o să mai fie, când s-o sfârși acest tumult
Dar în vegherea cea târzie, Isus, un ceas e-atât de mult. :/

[v5]
De-aceea te chemăm Isuse, să te întorci în turmă iar
Cu bucuriile nespuse care întrec orice hotar.
/: Ni-e dor de ziua minunată când oile-acasă le aduni
Când pe cei sfinți ca drept răsplată cu viață veșnică-i cununi. :/