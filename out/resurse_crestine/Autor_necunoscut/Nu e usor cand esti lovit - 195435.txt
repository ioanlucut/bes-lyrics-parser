[title]
Nu e usor cand esti lovit {composer: {Anonim}, {rcId: {195435}}

[sequence]
v1,c,v2,c,v3,c2

[v1]
Nu e ușor când ești lovit,
Să-ntorci obrazul cu blândețe!
Răbdând, să ai necontenit,
A bucuriei frumusețe.
Când plin de ură eul tău
Te-npinge înspre răzbunare,
Să te încrezi în Dumnezeu,
Și să rămâi în așteptare!

[c]
Să urci Calvarul nu-i ușor!
Pășind pe urmele lăsate
/: De Cel ce-n toate iubitor,
A răsplătit cu bunătate. :/

[v2]
Nu, pocăința nu-i un joc!
Și Calea crucii nu-i ușoară!
Adesea-i un cuptor de foc
Dispreț și vorbe de ocară.
Adeseori te vei lovi,
Pe drum de pietrele tăioase
Dar printre ele vei găsi,
Mărgăritare prețioase.

[v3]
Nu e ușor să rabzi tăcut!
A nedreptății răzvrătire,
Când pentru binele făcut,
Primești în schimb dezamăgire.
Dar prin credintă poți vedea,
A răsplătirii zi măreață,
Când vei sfârși cărarea ta,
În mult dorita dimineață!

[c2]
Căci vei ajunge negreșit
În marea zi a biruinței
/: De vei rămâne neclintit
Smerit pe calea pocăinței :/