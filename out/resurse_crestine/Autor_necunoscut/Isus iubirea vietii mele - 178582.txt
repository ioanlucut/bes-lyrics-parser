[title]
Isus iubirea vietii mele {author: {Anonim}, {rcId: {178582}}

[sequence]
v1,c,v2,c2

[v1]
Isus iubirea vieții mele și Salvatorul meu deplin,
Aici în zbuciumul vieții, Tu mi-ai fost sprijin și alin.
Când m-am încovoiat sub cruce
Și-au râs dușmanii Tăi și-ai mei,
M-ai ajutat să o pot duce
Și să ma rog chiar pentru ei!

[c]
Când lacrimi am cernut prin gene,
Sub norii ce s-au adunat,
Mi-ai strălucit Tu soare veșnic, m-ai ajutat, m-ai mângâiat.
Isus iubirea vieții mele, izvorul dătator de har,
Sublimul jertfei slavatoare, din dragoste fără hotar!

[v2]
Aș vrea să mă opresc cu Tine,
Să-ngenunchez în Ghetsimani,
Pe locul rugăciunii Tale, de-acuma două mii de ani.
Și-apoi să mergem împreună, pe Via Dolorosa-n sus,
Acolo unde a fost altarul și Mielul jertfei, Tu, Isus.

[c2]
O cât aș vrea să mă apropii, picioarele să Ți le strâng,
Să le sărut așa strapunse, să-mi revars inima și să plang.
Și să Îți spun cu fericire,
Înfiorat de Duhul Sfânt,
Că te văd Mielul din Golgota,
Străpuns în Noul Legământ.