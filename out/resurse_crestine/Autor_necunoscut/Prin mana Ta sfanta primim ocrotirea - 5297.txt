[title]
Prin mana ta sfanta primim ocrotirea {author: {Anonim}, {rcId: {5297}}

[sequence]
v1,v2,v3,v4,v5,v6

[v1]
Prin mâna Ta sfântă primim ocrotirea,
Din orice-ncercare Tu ne izbăvești,
/: Ești Stânca de veacuri ce dai mântuirea;
Când totul se schimbă Tu tot dăinuiești! :/

[v2]
Prin mâna Ta sfântă primim ocrotirea
Când răul ne-nfruntă cu răcnet de leu;
/: Când el ne vrea moartea, Tu dai nemurirea,
Căci Tu ești viața, ești viu Dumnezeu! :/

[v3]
Prin mâna Ta sfântă primim ocrotirea
Când vine mânia cu chinu-i amar;
/: Venit-ai din ceruri s-aduci izbăvirea,
Să mângâi, să-ndrepți și să mori pe Calvar. :/

[v4]
Prin mâna Ta sfântă primim ocrotirea
Când dragostea-n lume cu greu o găsim.
/: În inimi smerite pui sol sfânt: iubirea,
Schimbând totu-n cântec de pace sublim. :/

[v5]
Prin mâna Ta sfântă primim ocrotirea
Chiar lutul acesta de s-ar destrăma,
/: Trecându-l prin moarte Tu-i dai strălucirea
Ce-n clipa-nvierii avea-vom cândva. :/

[v6]
Prin mâna Ta sfântă primim ocrotirea;
Tu faci să rodească truditul pământ.
/: Ți-aducem din suflet pe veci mulțumirea,
O, Tată, Isuse și Duhule Sfânt! :/