[title]
O tu mai ai putere rabda {author: {Necunoscut}, {rcId: {192402}}

[sequence]
v1,v2,v3,v4,v5

[v1]
O, tu mai ai putere, rabdă!
De când tot spui tu „nu mai pot”,
Dar uite-n urma ta ce valuri
și-ai biruit pân-astăzi tot!
/: Mai rabdă, mai rabdă, mai rabdă
căci Domnul te-ajută mereu,
privește ce slavă te-așteaptă
fii gata să-nvingi și-acest greu! :/

[v2]
O, lacrimi tu mai ai, te roagă,
stăruitor, profund, aprins!
Atât de multe poate-acela
ce-n rugăciune-i neînvins!
/: Te roagă, te roagă, te roagă
căci Domnul te-ascultă curând,
învins nu te da niciodată,
nădejdea nu-ți pierde nicicând! :/

[v3]
O, tu ai încă foc: iubește!
curat, statornic, credincios...
Ca acel iubitor nu-i nimeni
mai mult asemeni lui Hristos.
/: Iubește, iubește, iubește
mereu cu iubirea dintâi,
Oricât te-ar costa legământul
Statornic cu Domnul rămâi! :/

[v4]
O, tu ai încă glas, vestește
Cuvântul Sfânt în jurul tău!
că-n fața Domnului nu-i nimeni
mai scump ca vestitorul Său.
/: Vestește, vestește, vestește,
răscumpără ziua de azi!
Curând înmiit vei culege
ce semeni acuma-n necaz. :/

[v5]
Mai rabdă, deci, și mai iubește,
te roagă și vestește-oricând,
căci lupta ce-ți pare azi lungă
curând se va sfârși, curând!
/: Te roagă, iubește și rabdă,
vestind și luptând necurmat,
căi cea mai frumoasă cunună
purta-va acel ce-a răbdat. :/