[title]
Nu nu suntem un vis {author: {Autor necunoscut}, {rcId: {1504}}

[sequence]
v1,v2,v3,v4,v5,v6

[v1]
Nu, nu suntem un vis, o întâmplare
Un lut de sine însuși frământat
/: Căci ne-a zidit o forță creatoare
O-nțelepciune fără de hotare.
/: Există Dumnezeu :/ cu adevărat! :/

[v2]
Nu, nu suntem jivine-ntunecate
Gonite de un bici ne-nduplecat
/: Căci noi avem un duh și-o libertate
Și-o inimă ce pentru ceruri bate
/: Există Dumnezeu :/ cu adevărat! :/

[v3]
N-ar fi simțit în veci de veci țărâna
Surâsul unui crin imaculat
/: De n-ar fi-ntins Atotstăpânul mâna
Să umple-n noi de simțământ fântâna
/: Există Dumnezeu :/ cu adevărat! :/

[v4]
Da, e cu noi Scriptura ca dovadă
Avem minuni și semne ne-ncetat
/: Și cine vrea pe Dumnezeu să-L vadă
Să stea în fața Lui pe baricadă!
/: Există Dumnezeu :/ cu adevărat! :/

[v5]
Nu-i calea noastră veșnic însorită
Nu-i viața totdeauna un palat
/: Dar o trăim căci merită trăită
Când, peste lumea asta mărginită
/: Există Dumnezeu :/ cu adevărat! :/

[v6]
Nu, nu suntem neant! - Ce fericire!
Supremul adevăr s-a revelat!
/: Isus e-n noi Lumină și Iubire
Iar moartea-i doar un zbor spre nemurire
/: Există Dumnezeu :/ Ce minunat! :/