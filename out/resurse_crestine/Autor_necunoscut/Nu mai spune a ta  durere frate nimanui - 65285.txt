[title]
Nu mai spune a ta durere frate nimanui {author: {Anonim}, {rcId: {65285}}

[sequence]
v1,v2,v3,v4,v5,v6

[v1]
Nu mai spune-a ta durere frate nimănui
Povestește-ți tot necazul numai Domnului
/: N-alerga cu grijurile tale sufletești
Nici la prieteni, nici la oameni să le lecuiești. :/

[v2]
Oamenii nu pot s-aline suferința ta
Prietenii nu pot s-ajute orișicât ar vrea
/: Însă-Acel ce-I din vecie binecuvântat,
A venit din totdeauna la câți L-au chemat. :/

[v3]
De plângi astăzi și te doare, mâine voi canta
Cel ce știe face rana, o va vindeca
/: Nu-ți pierde nădejdea frate, nu te-nspăimânta
Rana ta nu e-nspre moarte, ci-i spre Slava Sa. :/

[v4]
Și tu când vei înțelege, vei dori mereu
Pe acela ce nu uita de poporul său
/: Căci obrajii tai lacrimi au fost adăpați
Dar în veșnicia slavei, vor fi mângâiați. :/

[v5]
Ci la Domnu vino, frate, El te-o vindeca
Rana ta cea grea de moarte El ți-o va lega
/: Te va-mbărbăta și fi-vei, frate, ușurat
Căci așa cum El lucrează, nimeni n-a lucrat. :/

[v6]
Doamne, peste-a noastră față, toarnă al Tău alin
Peste ceața vieții noastre toarna al Tău senin
/: Doamne, varsă-a Ta putere, mângâierea Ta
Peste noi întinde-Ți brațul, dă-ne pacea Ta :/