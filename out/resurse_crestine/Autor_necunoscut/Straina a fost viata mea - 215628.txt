[title]
Straina a fost viata mea {author: {Anonim}, {rcId: {215628}}

[sequence]
v1,v2,v3,v4,v5,v6,v7,v8

[v1]
Străină a fost viața mea
Și plânsul m-a-nsoțit în ea.
/: A fost o viață de amar
Și de dureri fără hotar :/

[v2]
Târziu de tot am întâlnit
Un Om pe care l-am iubit
/: Eram pe lume singurel
Și razem am aflat în El :/

[v3]
În seara când L-am întâlnit
Zăceam sub cruce biruit
/: De greutăți și de amar
Și de dureri fără hotar :/

[v4]
O clipă am stat și am privit
Spre Cel pe cruce răstignit
/: Și abia atunci văzui și eu
Câte a-ndurat Stăpânul meu :/

[v5]
Eu sufăr c-am păcătuit,
Dar El de ce a suferit?
/: Eu port a mele fărădelegi,
El a purtat a lumii-ntregi :/

[v6]
Eu strig când sunt nedreptățit
El s-a rugat și răstignit
/: Eu pe dușmani i-am dușmănit
El totdeauna i-a iubit :/

[v7]
Și stând mereu privind la cuie
Am plâns la umbra crucii Lui
/: Am plâns mereu pierdut și dus
La umbra crucii lui Isus :/

[v8]
De-atunci în sufletu-mi pustiu
Eu L-am iubit fără să știu
/: Căci am văzut iubirea Lui
Și haru-ntreg al Domnuli :/