[title]
Ramai statornic in credinta {author: {Anonim}, {rcId: {206693}}

[sequence]
v1,c,v2,c,v3,c,v4,c,v5,c

[v1]
Rămâi statornic în credință,
mult nu mai e din drumu-amar!
Statornicia este harul,
care păstrează orice har!

[c]
Statornicia, statornicia
să-ți încunune viața ta,
să poți trăi până la moarte,
cu Dumnezeu, spre slava Sa!

[v2]
Doar cei statornici pân-la capăt,
cununa vieții o primesc.
Statornicia-ți dă putere
s-ajungi limanul cel ceresc!

[v3]
Ca toate harurile sfinte,
ce din Izvorul veșnic vin,
la fel, primești statornicia,
de-o cauți și-o dorești deplin!

[v4]
Deschide-te prin rugăciunea
făcută cu-al credinței jar,
și vei primi statornicia,
dumnezeiesc și veșnic har!

[v5]
Și laudă pe Domnul, care
prin jertfa Lui te-a mântuit,
și-ți dă cu largă dărnicie,
prin rugă, harul felurit!