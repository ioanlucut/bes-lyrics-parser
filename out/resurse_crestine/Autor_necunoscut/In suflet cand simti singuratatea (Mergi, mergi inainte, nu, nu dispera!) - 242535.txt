[title]
In suflet cand simti singuratatea (mergi mergi inainte nu nu dispera) {author: {Anonim}, {rcId: {242535}}

[sequence]
v1,c,v2,c,v3,c,v4,c

[v1]
În suflet când simți singurătatea,
Când chiar ai tăi nu te-nțeleg,
Când vrei să mergi pe drum ’nainte,
Iar cei din jur alt drum aleg,
Se stinge inima în tine,
Mulțimi de grijuri te robesc,
Te-ntrebi dacă ce faci e bine,
Iar gândurile te năpădesc.

[c]
/: Mergi, mergi înainte,
Nu, nu dispera!
Ia ghid Cuvântul
Ce-i scris în Scriptură
El, calea ți-o va lumina. :/

[v2]
Te consolează știind viitorul,
Pe zi ce trece, e mai greu.
Deci lași ca gândul să-și ia zborul
Spre veșnicii, la Dumnezeu.
Înalță-ți cugetul spre țara
Ce-odată o vei dobândi.
Gândește-te apoi la slava
Ce-n ceruri o vei dobândi!

[v3]
Nu te uita la cei din juru-ți
Decât spre cer ca să-i îndemni.
De nu te-ascultă vezi de drumu-ți,
În minte însă să-i însemni,
Te roagă pentru ei la Domnul
Să n-aibă pace ei în gând,
Să le dispară chiar și somnul
Până întoarce-s-or plângând.

[v4]
De nu te-ascultă vezi de drumu-ți
Nu te opri ca să-i privești.
Ei dacă râd de lucruri sfinte,
Nu te opri să-i dojenești.
Fii om micuț în astă lume
Că rangul poți să-l pierzi oricând.
Credința ta păstreaz-o bine,
Să nu ți-o ia nimeni nicicând.