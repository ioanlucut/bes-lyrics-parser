[title]
S-a nascut mesia {author: {Anonim}, {rcId: {155472}}

[sequence]
c,v1,c,v2,c

[c]
S-a născut Mesia, S-a născut Mesia,
Câtă fericire speranță și iubire!
S-a născut Mesia!

[v1]
Prin noaptea rece alergăm
Și vestea bună colindăm,
Din noaptea-ntunecată, o veste minunată
Prietene, noi ție-ți dăm.
Deschide geamul ferecat
Și-ascultă cântul minunat!
E vestea minunată ce-n noaptea înstelată,
Străbate lumea-n lung și-n lat.

[v2]
Întreabă-ți inima acum,
Dacă simte că e Crăciun
Sau încă-i încuiată și-afară-L lași să bată
Pe Pruncul drăgălaș și bun?
Afară-i frig și-i vreme rea
Și-ar vrea să intre-n casa ta!
O, câtă fericire, speranță și iubire
Isus Hristos îți poate da!