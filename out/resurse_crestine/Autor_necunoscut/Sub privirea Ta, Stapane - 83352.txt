[title]
Sub privirea ta stapane {author: {Anonim}, {rcId: {83352}}

[sequence]
v1,v2,v3,v4,v5,v6,v7

[v1]
Sub privirea Ta, Stăpâne
Umblu pe acest pământ,
Orice s-ar întâmpla cu mine
Tu să știi din cerul sfânt.

[v2]
Când mă aflu în durere
Ori când sunt în vreun necaz,
Fără murmur și-n tăcere
Dă-mi putere ca să rabd.

[v3]
Când stau în pat și-n durere
Capu-mi este ferecat,
Fă ca inima-n tăcere
Să Te laude neîncetat.

[v4]
Că-n durere stă tăria
Și-n durere te călești.
După aceea bucuria
Și cununa o primești.

[v5]
Când duc lipsă de mâncare
Sau de haine, nu lăsa
Ca ispita să mă înșele,
Ori pe Tine a Te uita.

[v6]
Când furtuna-n jur îmi crește
Fă să fiu mai fericit,
Să primesc cu bucurie
Cinstea de a fi prigonit.

[v7]
Deci, Te rog să-mi dai putere
Ca să pot sta neclintit,
În furtună și-n durere
Credincios până la sfârșit.