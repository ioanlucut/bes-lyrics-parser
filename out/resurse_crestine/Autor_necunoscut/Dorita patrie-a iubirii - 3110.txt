[title]
Dorita patrie-a iubirii {author: {Anonim}, {rcId: {3110}}

[sequence]
v1,c,v2,c,v3,c

[v1]
Dorită patrie-a iubirii,
Grădina crinilor de nea,
Cu ce suspinuri și ce lacrimi,
Și doruri, te-am putut cânta!
Ce haruri ne-ai turnat în suflet
De nu-mi mai aflu-n lume loc?
De arde-n dorurile mele,
Atâta patimă și foc?

[c]
Mi-e dor de tot ce am acolo,
Ținut de-argint și de cleștar,
O, lasă-mă să-ți trec odată
Doritul, dragul Tău hotar!

[v2]
De-am străbătut atâtea vremuri,
Și drumuri fără de popas
De vraja crucii și-a luminii,
Și fericirii Tale-atras,
Azi stau privind în zare locul
Și sunt uimit de străluciri,
Ah, vino patrie dorită
Locașul sfintelor iubiri!

[v3]
Căci inima-mi și-ntreaga viață
Și tot ce am mai minunat
În dulcea patrie-a iubirii
Acolo-n tine le-ai luat.
Și m-ai lăsat să-mi ardă viața
În jurul singurului gând,
Să trec doritele-ți hotare,
C-un ceas, c-o clipă mai curând.