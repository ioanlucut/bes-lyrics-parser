[title]
Pregateste-ti haina tu mireasa mea {composer: {Anonim}, {rcId: {75073}}

[sequence]
v1,v2,v3,v4,v5

[v1]
Pregătește-ți haina, tu, mireasa Mea,
Vine în curând ziua când tu vei pleca.
/: Vei pleca spre ceruri înspre Paradis
Unde atâtea bucurii sunt de nedescris. :/

[v2]
Stai nemângâiată, dornică mereu
Fața ți-e palidă și suspini din greu.
/: Curând, mai curând trâmbița va suna
Și pe nori de slavă, sus te va înălța. :/

[v3]
Mireasă iubită, nu mai suspina,
Că-ți cunosc eu greul și povara ta.
/: Știu că gemi într-una și suspini din greu
Lacrimi arzătoare, căci drumul ți-e greu. :/

[v4]
Arșița de soare mult te-a ofilit,
Vântul care bate mereu te-a lovit.
/: Mai rabdă o clipă, căci puțin va fi
Cel ce-a zis că vine, curând va veni. :/

[v5]
Tu mireasă scumpă, stai mereu veghind.
Cel ce-a zis că vine, va veni curând.
/: Ai multă răbdare, nu descuraja
Căci Iubitul Mire vine să te ia. :/