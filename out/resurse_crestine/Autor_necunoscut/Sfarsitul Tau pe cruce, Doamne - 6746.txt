[title]
Sfarsitul tau pe cruce doamne {author: {Anonim}, {rcId: {6746}}

[sequence]
v1,v2,v3,v4,v5

[v1]
Sfârșitul Tău pe cruce, Doamne,
Fiori de groază mi-a trezit.
Tu îți jerfeai acolo viața
Chiar pentru mine, cel perdut.

[v2]
Chiar firea-ntreagă-nmărmurită
Privea la suferința Ta;
Lumina, soarele ascuns-a:
Era-ngrozit de moartea Ta.

[v3]
Acolo, dreapta judecată
A Dumnezeului Cel Sfânt
S-a arătat ne-nduplecată
Lovind în Tine pentru noi.

[v4]
Isuse, jerfa-Ți minunată
Este izvorul nesecat
Al îndurării Tale sfinte,
Ce spală pe-orice vinovat.

[v5]
Adânca Ta iubire, Doamne,
A luminat inima mea.
Păcatul meu greu ridicat-ai
O, Tu, Miel Sfânt, prin jerfa Ta!