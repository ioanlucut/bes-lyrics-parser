[title]
Ramai cu a ta mila {author: {Anonim}, {rcId: {1351}}

[sequence]
v1,v2,v3,v4,v5

[v1]
Rămâi cu a Ta milă la noi,
Isus Hristos,
Să nu ne ispitească
Acel răutăcios.

[v2]
Rămâi cu-a Ta lumină,
O, scump Mântuitor
Și pururi adevărul
Ne vie-n ajutor!

[v3]
Rămâi, Isuse dulce,
La noi cu-al Tău Cuvânt
Ca în credință tare
Să fim pân’ la mormânt.

[v4]
Rămâi cu-a Ta iubire,
Isuse bun, la noi
Ca să avem răbdare
Când trecem prin nevoi.

[v5]
Rămâi cu-a Ta nădejde,
O, Doamne Sfânt, la noi
Și ne condu în pace
Spre viața de apoi.