[title]
In cartea sfanta am citit pe-acest pamant ca a trait {author: {Anonim}, {rcId: {59398}}

[sequence]
v1,c,v2,c,v3,c

[v1]
În Cartea Sfântă am citit pe-acest pământ că a trăit
Un Om care făcea minuni și numai bine-ntregii lumi.
Mulțimea Îl înconjura, El cu blândețe le vorbea
Vestind mereu Cuvântul Lui, de-o patrie cum alta nu-i.
De-o patrie cum alta nu-i.

[c]
/: Era un Om cum alții nu-s; era un Om din cer de sus
Era Isus, era Isus,
Era un Om c-o-nfățișare de nespus.
Și oamenii la El veneau și pe bolnavi îi vindeca
Plini de credință pe Isus ei Îl urmau. :/

[v2]
Isus cheamă pe cei trudiți
Pe cei de patimi chinuiți
Din trup El boala le-alunga
Și-n suflet pace revărsa
Vedere orbilor le-a dat
Iertându-le al lor păcat.
Putere celor slăbănogi
Și vindecare la ologi

[v3]
Și azi Isus ca și-n trecut
Lucrează poate și mai mult
Mi-a vindecat sufletul meu
M-a curățit de tot ce-i rău
Dar nu mai e jos pe pământ
La dreapta Tatălui Cel Sfânt
S-a înălțat și ne-a promis
Că ne va duce-n Paradis