[title]
E seceta in tara si ploaia numai vine {composer: {Anonim}, {rcId: {74566}}

[sequence]
v1,c,v2,c,v3,c,v4,c,v5,c,v6,c

[v1]
E secetă în țară și ploaia numai vine,
E foamete și boală, necaz in Israel
Ilie nu se-arată cu slujitoru-n grabă,
Să intre-n rugăciune pe muntele Carmel.

[c]
Trimite Doamne ploaia prin al Tău cuvânt.
Și umple tot poporul acum cu Duhul Sfânt.
S-apară acuma norul pe care-l așteptăm,
Să ude adunarea și să ne bucurăm.

[v2]
Arat-Ți Doamne slava prin a Ta lucrare,
Să știe tot pământul că Tu esti Dumnezeu
Mai lasă Doamne focul și acum peste altare
Și ploaia cea târzie peste poporul Tău.

[v3]
Ni-e dor să Te auzim la fel ca și Ilie
Cum Îi vorbeai o Doamne pe muntele Carmel
Dorim să vină ploaia să curgă apa vie,
Și să strigam cu totii la fel ca Israel.

[v4]
Dărâmă Doamne balii, dărâmă astartea
Sa știe tot pământul ca Tu ești Dumnezeu
Coboară Doamne astăzi la fel ca-n vremea acea
Și fă trezirea sfântă pentru poporul tau.

[v5]
Trimite-ne mantaua, o dă-ne iar puterea
Ca să vestim cuvântul la fel ca Elisei,
Ridică-Ți lucrători la fel ca-n vremea acea
Și ploaia cea târzie să cadă peste ei.

[v6]
Și celor ce-s în lume să le vestim mereu
Că mântuirea sfântă e doar in Dumnezeu
Și chiar de-i greu pe cale să nu murmurăm.
Pe stânca să rămânem să nu ne clătinăm.