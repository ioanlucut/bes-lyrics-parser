[title]
Vreau sa privesc la tine {author: {Autor necunoscut}, {rcId: {233646}}

[sequence]
v1,v2,v3

[v1]
Vreau să privesc la Tine
doar Tu să-mi fii de-ajuns
Închinător pe viață
de chipul Tău pătruns
Eliberat de frică
cu Tine să-ndrăznesc
Și transformării Tale
să nu mă-mpotrivesc.

[v2]
Vreau să Te cred pe Tine
ca adevăr etern
Și falsul și minciuna
m-ajuți să le discern
Să lepăd mersul lumii
și tot ce crede ea
Și-al Tău Cuvânt să fie
zidit în mintea mea.

[v3]
Vreau să câștig viața
ce vine din Hristos
Plătind cu bună știință
al lepădării cost
Să nu îmi scap viața
trăind-o-n felul meu
Ci să mi-o pierd cu totul
umblând cu Dumnezeu.