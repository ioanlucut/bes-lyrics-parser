[title]
Strain-a fost viata mea {author: {Anonim}, {rcId: {4194}}

[sequence]
v1,v2,v3,v4,v5,v6,v7,v8

[v1]
Străin-a fost viața mea
Și plânsul m-a-nsotit în ea
/: A fost o viață de amar
Și de dureri fără hotar. :/

[v2]
Târziu de tot am întâlnit
Un Om pe care L-am iubit.
/: Eram pe lume singurel
Și reazim am aflat în El. :/

[v3]
În seara când L-am întâlnit,
Zăcea sub cruce răstignit
/: De greutăți și de amar
Și de dureri fără hotar. :/

[v4]
O clip-am stat și am privit
Spre Cel pe cruce răstignit
/: Și-abia atunci, văzui și eu
Câte-a-ndurat Stăpânul meu. :/

[v5]
Eu sufăr, c-am păcătuit,
Dar El, de ce a suferit?
/: Eu, port a mele far´delegi,
El, a purtat a lumii-ntregi. :/

[v6]
Eu, strig când sânt nedreptățit.
El s-a rugat și răstignit...
/: Eu pe dușmani i-am dușmănit,
El totdeauna i-a iubit. :/

[v7]
Și stând, mereu privind la cui,
Am plâns la umbra crucii Lui.
/: Am plâns mereu, pierdud și dus,
La umbra crucii lui Isus. :/

[v8]
De-atuci, în sufletu-mi pustiu,
Eu L-am iubit fără să știu,
/: Căci am văzut iubirea Lui
Și haru-ntreg al Domnului :/