[title]
Adeseori esti trist {composer: {Anonim}, {rcId: {2105}}

[sequence]
v1,v2,v3,v4,v5

[v1]
Adeseori ești trist și-ai vrea să afli
Al suferinței drum când s-a sfârși
Și-ai vrea să știi cea mai frumoasă taină
Când oare, când Isuse vei veni.
/: Nu dispera, nu dispera
Cât timp Isus e stânca ta
Și vei uita suferința
El fruntea ți-o va-ncorona. :/

[v2]
Părea adeseori că luntrea vieții
Nu va putea ajunge pân’ la mal
Când valurile-ți vor părea că-neacă
Credința, mântuirea ta prin har.
/: Să nu mai crezi că ești uitat
Isus din valuri te-a scăpat
Tu te zbăteai ne-ncrezător
Dar Domnul este-nvingător. :/

[v3]
Când țintă-ai fost săgeților amare
Pe drumul tău s-au presărat doar spini
Amarul ți-a ’ncolțit adânc în suflet
Și n-ai avut durerea cui să-i spui.
/: Isus și-atunci te-a înțeles
Și lacrimile le-a cules
O, pace ție, călător
Cu Domnul ești învingător. :/

[v4]
Fii tare deci și întărește-ți pasul
Pe-al veșniciei drum să-naintezi
Îmbărbătează-ți inima, dar frate
Și tot mai mult pe Isus să-L iubești.
/: Și-acum la încheiere-ți spun
Să nu te mai oprești din drum
Și trist iubite să nu fii
Domnul în curând va veni. :/

[v5]
Dar încurând s-a termina și drumul
Nu mai e mult pe-acest pământ străin
Nu-ți va fi lupta ta o veșnicie
Și scurte-ți vor fi zilele de chin.
/: Ce vei primi acolo sus
Nu sunt cuvinte-aici de spus
Căci fericirea va ținea
Cu Isus în veci, pururea. :/