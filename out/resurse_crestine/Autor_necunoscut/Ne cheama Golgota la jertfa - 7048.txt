[title]
Ne cheama golgota la jertfa {author: {Anonim}, {rcId: {7048}}

[sequence]
v1,c,v2,c2,v3,c3,v4,c4,v5,c5

[v1]
Ne cheamă Golgota la jertfă
Ne cheamă Isus la Calvar
De vremuri strigă frații noștri
De sub altar, de sub altar.

[c]
Ne strigă sfinții de sub glie
Ce sângele și l-au vărsat
Ei n-au schimbat credința sfântă
Ci pân la moarte s-au luptat.

[v2]
Sunt mii de jertfe pretutindeni
Lui Dumnezeu un bun prinos
Ce răspândesc Mireasmă sfântă
Pentru Hristos, pentru Hristos.

[c2]
De la Ștefan și până astăzi
Atâți martiri s-au ridicat
Cu prețul vieții ei plătiră,
Dar de Isus nu s-au lăsat.

[v3]
Suntem înconjurați de martori
Ce mărturie au adus
Prin amfiteatre și arene
Pentru Isus, pentru Isus.

[c3]
Și fiindc-avem atâtea pilde
Ce ne-nconjoară ca un nor
Să dăm păcatul la o parte
Și să călcăm pe urma lor.

[v4]
Și noi avem să dăm o luptă
Și noi purta-vom un război
Așa cum scrie Apocalipsa
De taina vremii pentru noi.

[c4]
Dar însuși împăratul slavei
Va merge-n fruntea oastei Lui
Cu El avea-vom biruință
Toții cei ce sunt ai Domnului.

[v5]
Acei ce vor birui fiara
Și-a ei lucrare pe pământ
Vor sta cu Mielul împreună
Pe munte sfânt pe munte sfânt.

[c5]
Cu alăutele în mână
Lui Dumnezeu îi vom cânta
Ce minunate sunt o, Doamne,
Lucrările și slava Ta.