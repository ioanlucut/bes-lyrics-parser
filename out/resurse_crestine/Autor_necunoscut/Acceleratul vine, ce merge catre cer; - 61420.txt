[title]
Acceleratul vine ce merge catre cer; {composer: {Anonim}, {rcId: {61420}}

[sequence]
v1,c,v2,c,v3,c,v4,c,v5,c,v6,c

[v1]
Acceleratul vine, ce merge către cer;
El intră-n stațiune, pe drumul cel de fier.
Vezi, sună clopoțelul și șeful dă semnal,
Macazul loc își are, iar drumul duce-n deal.

[c]
Voi, copii, vă suiți, păcătoși, vă grăbiți!
Deci cu toții, mari și mici,
Vă grăbiți de vă suiți!

[v2]
Băgați bine de seamă să nu vă rătăciți!
În gară-s multe trenuri, în cel bun vă suiți!
Stațiunile pe hartă, de cauți, tu le găsești,
Căința și Sfințenia, apoi în Cer sosești.

[v3]
O poartă foarte-ngustă întâi tu ai să treci,
Să-ți cumperi și biletul, altfel n-ai să pleci.
Moneda e Credința, cu care poți plăti,
Căci numai doar cu dânsa tu poți călători.

[v4]
Te urcă-n clasa-ntâi; comod călătorești,
Bogatul și săracul în tren tu întâlnești.
Călătorești într-una, făr’ ca să te cobori,
Și sigur vei ajunge în Cer, ca dus de nori.

[v5]
Acolo întâlni-vei pe toți cei mântuiți.
În mijloc, Mielușelul, iar ei, preafericiți.
Oștiri nenumărate de coruri îngerești,
Nicicând n-ai să te saturi măcar ca să-i privești.

[v6]
Aruncă la bagaje dorințele lumești
Și grijurile toate, de cele pământești,
Te suie-apoi în trenul Cristos și Harul Său
Și vesel vei ajunge chiar lângă Dumnezeu.