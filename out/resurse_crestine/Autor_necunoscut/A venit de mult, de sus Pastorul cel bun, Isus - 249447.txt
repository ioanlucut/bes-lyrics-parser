[title]
A venit de mult de sus pastorul cel bun isus {composer: {Anonim}, {rcId: {249447}}

[sequence]
v1,v2,v3,v4,v5,v6

[v1]
A venit de mult, de sus Păstorul cel bun, Isus,
/: Și prin lume a umblat, oi pierdute-a căutat. :/
Să le ducă la izvoare, ca de sete să nu moară.

[v2]
/: Ușa le-a deschis să iasă
La pășunea cea aleasă. :/
Dar oile n-ascultau, cu capul se repezeau,
/: Cu coarnele L-au împuns
Și în coastă L-au străpuns. :/
De-a curs apă și mult sânge,
Cerul a-nceput a plânge,

[v3]
/: Soarele s-a-ntunecat,
Luna-n sânge s-a schimbat. :/
Acum, El e dus din lume să afle la oi pășune,
/: Și poruncă a lăsat oilor ce-au pășunat. :/
Oile să se-mpreune, laolaltă să se-adune,

[v4]
/: Lupul să nu le mănânce,
Tâlharul să nu le strice. :/
Păstorul cel blând și bun,
În ceruri, e dus acum,

[v5]
/: Dar peste puțină vreme,
Vine iarăși să le cheme. :/
Să le ducă-ntr-o grădină
Unde vor avea odihnă,

[v6]
/: Acolo-n pace vor fi,
Mai mult nu vor flămânzi. :/
Nici nu vor mai rătăci căci Domnul le va păzi,
/: Și vor fi în viitor, doar o turmă și-un Păstor. :/