[title]
Dragoste divina {author: {Anonim}, {rcId: {122475}}

[sequence]
v1,v2,v3

[v1]
Dragoste divină,
Voie dă-mi și mie
Ca așa-n nevrednicie
Să privesc în raza-Ți
Ce de sus răsare,
Încălzind pe orișicare!
Buni sau răi, sunt ai Tăi,
Nu te uiți la cine,
Tuturor faci bine...

[v2]
Aer, mări, uscaturi,
Oglindesc cu toate
Uimitoarea-Ți bunătate!
Marea Ta răbdare
Către toți se-arată
Tot mereu mai minunată!
Unii spun:, ,
La ce bun
Multa-ngăduință?”-
E spre pocăință!

[v3]
Pentru-a Ta iubire
Nu găsim cuvinte,
Ea nici nu încape-n minte...
Zi cu zi îngădui,
Lași nerăzbunate
O mulțime de păcate;
Tu arăți către toți
Milă și iubire
Fără părtinire!