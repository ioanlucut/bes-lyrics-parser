[title]
Voi ce viata cu tarie {author: {Anonim}, {rcId: {154068}}

[sequence]
v1,c,v2,c,v3,c,v4,c

[v1]
Voi, ce viața cu tărie
O zidiți pe sfânt temei,
Să iubiți mai mult pe Domnul
Și Cuvântul Bibliei.
”
Pregătiți-vă, de-acuma!”
Strigă astăzi Duhul Sfânt.
Tot ce-aveți aici rămâne,
Părăsind acest pământ.

[c]
O, Aleluia!
 /: Maranata! :/
Oare-L poți întâmpina?
Vine Domnul cu răsplata,
Să Își ia Biserica.

[v2]
Toate să le pierzi odată,
Una astăzi alta mâine,
Lângă tine pe vecie
Numai dragostea rămâne.
Orice crești frumos, din suflet,
Timpul uită, vremea-l duce,
Veșnic este numai prețul
Mântuirii de pe cruce.

[v3]
Toate-s schimbătoare-n viață,
Orice neam și orice limbă.
Vremea schimbă totul... numai
Adevărul nu se schimbă.
Orice om e nestatornic,
Azi e-n slavă, mâine-n tină.
Veșnic va rămâne numai
Cel ce umblă în lumină.

[v4]
Toată slava lumii piere
Mai degrabă decât vine,
Veșnică e numai fapta
Celui care face bine.
Nu știm ziua care-aduce
Aurora dulcei zări,
Dar să fim în orice clipă
Gata să-L primim pe nori!