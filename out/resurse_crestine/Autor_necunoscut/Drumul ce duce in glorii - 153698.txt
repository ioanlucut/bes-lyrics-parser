[title]
Drumul ce duce in glorii {author: {Anonim}, {rcId: {153698}}

[sequence]
v1,c,v2,c,v3,c

[v1]
Drumul ce duce în glorii trece adesea prin stânci
Când sus ne amenință nori iar jos prăpăstii adânci
Calea spre Cer câteodată lupte, necaz și dureri
Este cu spini presărată și felurite încercări.

[c]
Drumul spre glorii nu e ușor de urcat
Dar nu ești singur când ai din greu de luptat
Nici o clipă tu nu vei fi părăsit
Căci lângă tine veghează Cel ce pe cruce a murit.

[v2]
Calea îngustă-i frumoasă când mergi pe ea cu Isus
Chiar dacă aici e spinoasă ea te conduce în sus
Pasul tău slab ți-l păzește un Dumnezeu minunat
În orice ceas te-ocrotește pe brațul Lui ești purtat.

[v3]
Mulți au pornit cu credință înspre limanul ceresc
Dar vor avea biruință cei ce înapoi nu privesc
Sus, în eterna cetate mari răsplătiri vor primi
Cei ce lucrând cu dreptate, lupta aici vor sfârși.