[title]
O scump camin {composer: {Anonim}, {rcId: {79428}}

[sequence]
v1,v2,v3,v4

[v1]
O, scump cămin, în care toți pe Tine
Te preamăresc mereu, Isus Cristos!
Și unde din mulțimea care vine,
Tu ești cel mai iubit și prețios.
Acolo orice suflet Te dorește,
Și orice ochi spre Tine-i îndreptat,
Și voia Ta oricine-a ști dorește,
Fiind de-al Tău Cuvânt mișcat.

[v2]
O, scump cămin, în care soț, soție
Numai de Duhul Tău se simt mânați!
În Tine aceeași temelie,
De-un singur gând, de-un singur dor purtați.
Nedespărțiți, c-o dragoste sporită,
Ei sunt supuși, Te-ascultă amândoi,
De-i zi frumoasă, ori de-i mohorâtă,
De-s vremuri bune, ori de sunt nevoi.

[v3]
O, scump cămin, în care copilașii
C-un singur glas Te cântă, Te slăvesc!
Și pruncii mici ce-abia pot face pașii,
Numele-Ți sfânt L-îngână și-L iubesc.
Ferice’n jurul Tău ei se adună,
Ascultă graiul Tău Dumnezeiesc,
De rai, de cer se bucură’mpreună,
Simțind iubirea Ta, ei Te doresc.

[v4]
O, scump cămin, în care Tu, Părinte,
Domnești în orice timp și’n orice ceas,
Și unde Tu reverși din locuri sfinte
Balsam și mângâiere în necaz.
Ferice când pe toți conduci în pace,
Pe-acest pământ, dându-le ajutor,
Și căror harul Tău un loc le face
În sfânt locașul Tău nepieritor.