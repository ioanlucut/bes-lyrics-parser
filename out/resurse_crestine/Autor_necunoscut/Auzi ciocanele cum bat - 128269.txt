[title]
Auzi ciocanele cum bat {composer: {Anonim}, {rcId: {128269}}

[sequence]
v1,c,v2,c,v3,c,v4,c,v5,c,v6,c

[v1]
Auzi ciocanele cum bat?
Acolo sus pe-un deal ciudat;
Bat ciocanele mereu
În Fiul Sfânt de Dumnezeu.

[c]
/: Pentru mine, pentru tine,
Pentru noi la Golgota ciocanele bat;
Pentru mine, pentru tine,
Pentru noi Domnul Isus viața Și-a dat :/

[v2]
Bate ciocanul cuiele,
Să-i pironească mâinile;
Așa de tare au bătut
Căci până-n cer s-a auzit.

[v3]
Și la picioare I-au bătut
Cuie la Fiul Cel Preasfânt;
Așa de tare au bătut,
Că toată lumea-a auzit.

[v4]
Când crucea grea au ridicat
Cu Cel ce-a fost nevinovat,
Cu sulița-n coastă I-au dat,
Sânge I-a curs nevinovat.

[v5]
Așa pe cruce cum a stat,
La Tatăl Sfânt El a strigat:
Iartă-i Tu, Tată Preasfânt,
Căci ei nu știu astăzi ce fac.

[v6]
Degeaba ei L-au răstignit,
Căci moartea Domnu-a biruit.
Curând, curând, va reveni,
Să-Și ducă-acasă ai Săi copii.