[title]
A vietii stramta cale duce {author: {Anonim}, {rcId: {210489}}

[sequence]
v1,v2,v3,v4,v5

[v1]
A vieții strâmtă cale duce
Din țara negrului păcat,
Prin jertfa mare de pe cruce,
Spre mult slăvitul Împărat.

[v2]
La cruce e hotarul țarii,
Și tu-l poți trece dac-ai vrea;
Isus îți dă de tot uitării
Trecutu-ntunecat din ea.

[v3]
Isus a luat cu El pe cruce
Povara ce te apăsa;
Te-ncrede-n El, căci te conduce
Mereu spre noua țar-a ta!

[v4]
De-acum poți să trăiești în pace,
Cum niciodată n-ai gândit;
Isus din fiară, miel te face,
Ca El, de-a pururi fericit!

[v5]
Nici moartea nu te înspăimântă
Căci mergi spre locu-ți pregătit
Acolo îngerii îți cântă
În cor măreț:,, Bine-ai venit!”