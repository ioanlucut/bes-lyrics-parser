[title]
Domnul e pastorul meu lipsa nu voi duce () {composer: {Anonim}, {rcId: {185949}}

[sequence]
v1,v2,v3,v4,v5

[v1]
Domnul e Păstorul meu,
Lipsă nu voi duce,
El mă paște-n verzi pășuni,
Și-mi dă apă dulce
/: La izvoare de odihnă
Și la apă dulce. :/

[v2]
Sufletu-mi înviorează,
Cu povețe bune,
Pe căi drepte El mă poartă,
Pentru scumpu-I nume.
/: Pentru slava Lui cea mare,
Pentru scumpu-I nume. :/

[v3]
Chiar de-ar fi sa trec prin valea
morții, nu m-aș teme
Cu toiagul Tău mă mângâi,
Doamne-n orice vreme.
/: Cu toiagul și nuiaua,
Doamne-n orice vreme. :/

[v4]
Îmi pui masa-n fața celor
Ce mă văd cu ură,
Îmi ungi capul, și paharu-i
Plin peste măsură.
/: Da, paharul meu, o, Doamne-i
Plin peste măsură. :/

[v5]
Fericirea și-ndurarea
Vor fi-n veci cu mine,
Și voi sta în casa sfântă,
Doamne, lângă Tine.
/: Până la sfârșitul vieții,
Doamne, lângă Tine. :/