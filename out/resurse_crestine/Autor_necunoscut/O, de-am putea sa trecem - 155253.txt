[title]
O de-am putea sa trecem {composer: {Anonim}, {rcId: {155253}}

[sequence]
v1,v2,v3

[v1]
O, de-am putea să trecem pe lângă orice ins,
Ca raza ne-ntinată de orice-am fi atins...
/: Am trece prin cuvinte și nu ne-am întina,
Am trece printre valuri și nu ne-am scufunda. :/

[v2]
Am trece prin iubire, făr’ s-o zdrobim trecând,
Am trece prin cântare, făr’ s-o lăsăm plângând,
/: Am trece peste spice și nu le-am apleca,
Am trece peste ramuri și nu le-am despuia. :/

[v3]
Am trece prin părere spre veacul de apoi,
Cu brațele-ncărcate de unde-am venit goi
/: Și-atuncea, nu zadarnic am fi trecut prin vis,
Ne-ai sărutat cu lacrimi, Tu, Cel ce ne-ai trimis! :/