[title]
Domnul e pastorul meu nici un idol nici un zeu {composer: {Anonim}, {rcId: {251207}}

[sequence]
v1,v2,c,v3,v4,c,c2

[v1]
Domnul e Păstorul meu!
Nici un idol, nici un zeu
nu mă înspăimântă.
El mă paște-n verzi pășuni
și mi-e pază în furtuni
prin puterea sfântă.

[v2]
Și pe ape de cristal
si pe mări, din val în val,
Domnul meu mă poartă.
El mi-e scut. El mi-e balsam.
El e pacea care-o am
prin a vieții soartă.

[c]
/: Sufletul mi-e inviorat
prin Cuvântul Său curat
care mă susține.
Chiar de-ar fi să trec prin hău
nu mă tem de nici-un rău,
căci El e cu mine. :/

[v3]
Traversând și munți și văi
chiar în fața celor răi
îmi întinde-o masă.
El îmi toarnă untdelemn
și-mi dă cel mai bun îndemn:
dragostea-I aleasă.

[v4]
Viața mea-i un zbor senin
și paharul meu e plin,
plin întotdeauna.
Eu sunt serv. El mi-e Stăpân.
Vreau cu Domnul să rămân
pentru totdeauna.

[c2]
Și prin har eu voi trăi
pentru ceruri zi de zi
viața care trece.
Iar acolo, sus în Rai,
pe-al iubirii veșnic plai
cu El voi petrece.