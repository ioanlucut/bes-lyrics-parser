[title]
De ce sa-mi fie oare teama {composer: {Necunoscut}, {rcId: {192309}}

[sequence]
v1,v2,v3,v4,v5,v6,v7

[v1]
De ce să-mi fie oare teamă,
În ceasul greu de încercare?
/: Când Domnul mi-e Păstorul dulce
Și-a mea Lumină pe cărare. :/

[v2]
De ce să-mi fie oare frică
Atunci când văd venind furtuna?
/: Când Tu îmi dai făgăduința:
Că ești cu mine-ntotdeauna. :/

[v3]
De ce, în ceasul de-ncercare,
Să tremur și să plâng cu jale?
/: Când știu că ești mereu alături
Și mă însoțești pe orice cale. :/

[v4]
Tu Doamne-mi spui căci chiar și munții
Din locul lor pot să se mute,
/: Dar dragostea Ta nu Își schimbă
Făgăduințele făcute! :/

[v5]
Și-atâta grijă și iubire,
Isus, blândețea Ta-mi arată;
/: Căci niciun fir de păr nu-mi cade
Decât prin voia-Ți minunată! :/

[v6]
Tu-mi dai așa făgăduințe
Atunci când pot a Ți le crede;
/: Oricât ar fi de-aprins cuptorul
Prin care trec eu nu m-aș pierde. :/

[v7]
Când mi-e credința neclintită,
În Tine, Domnul meu, întruna;
/: Tu ești cu mine în orice vreme
Și sunt fericit întotdeauna! :/