[title]
Mana mea era odata goala {composer: {Anonim}, {rcId: {3875}}

[sequence]
v1,v2,v3,v4

[v1]
Mâna mea era odată goală,
Nici un rod pentru Isus n-aveam.
N-alina dureri și nici o boală
Nici sărmanului nimic nu-i da,
/: Dar Isus, cu drag El mi-a luat mâna
Și-a-ndreptat-o înspre cei sărmani.
Să-L slăvesc pe Domnul meu de-acuma
Și ce-i bine vreau să fac de-acum. :/

[v2]
Ochii mei erau odată tulburi
Toate rele bune le vedeam,
Căutând o zi fără suspinuri
Și lumina n-o deosebeam.
/: Dar Isus cu drag mi-a dat lumina
Și cărarea lui m-a limpezit
Văd Golgota crucea și cununa
Văd și pașii Lui, cât m-a iubit. :/

[v3]
Gura mea era odată goală
Fără lauda lui Dumnezeu.
Știe Domnul cât era de-amară
După amăgirea celui rău,
/: Dar Isus mi-a dat să simt iubirea
Și dulceața sfântului cuvânt.
Azi îi cânt și-I aduc mulțumirea
Că-n Golgota s-a rugat răbdând. :/

[v4]
Inima era odată tronul
Altor patimi care le-iubeam,
Dar acum Stăpân în ea e Domnul
Lui supusă e ființa mea.
/: Îl iubesc și spun că e ferice
Orișicine-i lângă Dumnezeu,
Zică despre mine cât vor zice
Eu îl simt în piept pe Domnul meu. :/