[title]
Se duce viata ca un vis {author: {Anonim}, {rcId: {5567}}

[sequence]
v1,c,v2,c,v3,c

[v1]
Se duce viața ca un vis
și umbrele se duc și vin,
Iar noi zburăm spre Paradis,
spre viață sau spre chin,
Spre slava cerului frumos
sau spre adâncu-ntunecos,
Vom fi cu Mirele Hristos
sau în iad jos.

[c]
Ești pregătit să zbori când ceasul va suna?
Ești pregătit să zbori când El te va chema?
Ești pregătit sau nu? Acum e timpul potrivit!
Întoarce-te și tu ca să fii mântuit!

[v2]
Se duce viața ca un nor
pe marele-i necunoscut,
Pe-oceanul veșniciilor
atâția au trecut;
Și tu vei trece, nu uita,
depinde cum te-ai pregătit,
Spre veșnicie vei zbura
în infinit.

[v3]
Și, iată, Domnul va veni
cu slavă veșnică pe nori,
Cu zecile de mii de sfinți,
cu îngerii în zbor;
Ca fulgerul la răsărit
și orice ochi Îl va vedea,
Și-aceia ce l-au răstignit
Îl vor vedea!