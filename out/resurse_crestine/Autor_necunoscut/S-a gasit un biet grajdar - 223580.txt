[title]
S-a gasit un biet grajdar {composer: {Anonim}, {rcId: {223580}}

[sequence]
v1,v2,v3

[v1]
S-a găsit un biet grăjdar,
fără pernă, fără pat,
care de-al măicuții-amar
tare mult s-a-nduioșat.
Du-te, fiică în dureri,
pe culcușul meu de fân.
Eu pe prispă-n privegheri,
cu tot Ceru-am să rămân...

[v2]
Sub noianul de cobalt
a vegheat grăjdarul blând.
Și-a văzut pe-un nor înalt
oaste albă coborând.
Și de-atunci în pieptul lui
s-a născut un prunc bălai.
Iar târziu, din văi silhui,
l-au dus îngeri albi în Rai.

[v3]
Dar tu, suflet înnoptat,
cu blăniță sau cojoc,
n-ai în casa ta un pat?
N-ai în inimă un loc?
N-ai în suflet un ungher,
un culcuș în ceasul greu,
ca din nou venind din cer,
să se nască Dumnezeu?