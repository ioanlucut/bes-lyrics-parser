[title]
Sa fiu doamne multumit {author: {Anonim}, {rcId: {228514}}

[sequence]
v1,v2,v3,v4

[v1]
Să fiu Doamne mulțumit
Cu ce am sau cu ce nu
Să n-am tot ce mi-am dorit
Ci să am doar ce vrei tu
/: Fă-mă Doamne să doresc
Mult împărăția Ta
Și apoi ce-i pământesc
Sigur știu că Tu-mi vei da :/

[v2]
Fă-mă Doamne întelept
În tot ce vorbesc sau fac
Și să caut mai întâi
Ție să îți fiu pe plac
/: Prin cuvinte sfinte doar
Drese după voia Ta
Și cu sare, și cu har
Să te vezi Tu-n viața mea :/

[v3]
Fă-mă Doamne iubitor
Oricând dragoste să dau
Și din tot ce Tu mi-ai dat
Să împart cu cei ce n-au
/: Să mă-nveți să dăruiesc
Pâinea mea celui lipsit
Și din suflet să iubesc
Pe acel ce-i părăsit :/

[v4]
Fă-mă Doamne-așa cum Tu
Vrei să fiu pe-acest pământ
Să iubesc și să traiesc
Zi de zi al Tău cuvânt
/: Și în fiecare zi
Să mă depărtez de rău
Să mă pot și eu numi
Un copil de Dumnezeu :/