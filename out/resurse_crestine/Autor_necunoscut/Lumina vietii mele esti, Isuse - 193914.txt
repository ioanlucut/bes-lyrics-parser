[title]
Lumina vietii mele esti isuse {composer: {Anonim}, {rcId: {193914}}

[sequence]
v1,c,v2,c,v3,c

[v1]
Lumina vieții mele ești, Isuse,
Din zorii tinereții Te-am aflat.
La cruce, unde calea începuse,
Din tină și blestem m-ai ridicat.

[c]
/: Cu aripi desfăcute zboară sus,
Spre Tine, Doamne, cântecul sublim.
Ești bucuria mea pe veci, Isus,
Vreau toată viața Ție să Ți-o-nchin! :/

[v2]
Mi-ai curățit tot sufletul de spinii
Și pietrele aduse de păcat,
Săpând în el izvoare pentru crinii
Ce i-ai sădit atunci când m-ai iertat.

[v3]
Îți mulțumesc dar nu pot în cuvinte
Să-Ți spun de-ajuns cât sunt de fericit!
Dar inima, Isuse, vrea să-Ți cânte
Cu dragoste și dor nepotolit.