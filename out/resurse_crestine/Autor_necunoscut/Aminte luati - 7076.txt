[title]
Aminte luati {author: {Anonim}, {rcId: {7076}}

[sequence]
v1,v2,v3,v4,v5

[v1]
Aminte luați! E viu Isus,
Din morți descătușat
Și pe pământ și-n ceruri sus
/: Cu noi e ne-ncetat :/

[v2]
Trăiește El, cel răstignit,
Trăiește pentru noi,
A milei vreme s-a împlinit
/: Și Domnul e cu noi. :/

[v3]
Un legământ s-a încheiat
Prin dragostea din cer
Și Domnul fie lăudat
/: Sub paza Lui nu pier. :/

[v4]
Curând, când unul după altul,
La Domnul ne-om muta,
Vom tresări în cerul înalt,
/: Când strânși ne vom vedea. :/

[v5]
Rămână doar această zi,
Când Domnul a înviat,
Zi de-nviere pentru toți
/: Cei morți pentru păcat. :/