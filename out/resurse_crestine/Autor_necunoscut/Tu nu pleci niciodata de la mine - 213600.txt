[title]
Tu nu pleci niciodata de la mine {author: {Anonim}, {rcId: {213600}}

[sequence]
v1,v2,v3,v4

[v1]
Tu nu pleci niciodată de la mine
Și nici o clipă singur nu mă lași;
/: Tu ești mereu puterea ce mă ține
Din cei dintâi, la cei din urmă pasi :/
Tu nu mă lași și nu mă uiți vreodată;
Străbat cu Tine munții înalți și lunci.
/: Chiar prin necazuri dacă trec vreodată,
Cu Tine-alături am să fiu pe veci! :/

[v2]
Cu Tine și rănit străbat cărarea;
Cu Tine eu veghez în ceas târziu
/: Când Tu mă mustrii eu îți simt mustrarea
Și când te bucuri, totdeauna știu :/
Tu nu mă lași fără de siguranță;
Și ești mereu în mine ca o stea;
/: Mi-ai pus în suflet, Doamne, o speranță
Cum nu e nimeni, să mi-o poată da :/

[v3]
Purtat-am o povară de păcate,
Dar sângele salvării le-a spălat
/: Tu m-ai scăpat de toate da de toate
Știu bine că pe toate le-ai uitat :/
Sunt fericit chiar dacă vrei să sufăr,
Când valuri vin și vânturi grele bat
/: Plutesc pe ape ca un fir de nufăr
Pe care Tu-l păstrezi mereu curat :/

[v4]
Îți mulțumesc că ești cu mine-n lume!
Îți mulțumesc că m-ai iubit mereu!
/: Îți mulțumesc că Tu mi-ai dat un nume
De copilaș iubit de Dumnezeu :/