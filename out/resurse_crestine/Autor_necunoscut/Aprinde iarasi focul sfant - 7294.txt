[title]
Aprinde iarasi focul sfant {author: {Anonim}, {rcId: {7294}}

[sequence]
v1,v2,v3,v4,v5,v6

[v1]
Aprinde iarăși focul sfânt
Ca pe Carmel odată.
/: Aprinde jertfa pe altar
Să ardă iar acest sfânt jar
Poporul Tău să vadă. :/

[v2]
Aprinde iarăși focul sfânt
Să vadă tot poporul,
/: Căci Tu și azi ești Dumnezeu,
Ai fost, ești și vei fi mereu
Pe veci biruitorul. :/

[v3]
Aprinde iarăși focul sfânt
În cât mai multe inimi,
/: Ca în Israel altădat
Dorea să ardă ne-ncetat
Și azi ca și-n vechime. :/

[v4]
Ridică iar ca și atunci
Prooroci ca și Ilie,
/: Ca Elisei și Ezechiel,
Ca și odată Daniel,
În casa ta să fie. :/

[v5]
Tu să vorbești, noi s-ascultăm
De-a Ta învățătură,
/: Să ne-ntoarcem cu-adevărat
Din întuneric și păcat
Pe calea Ta cea bună. :/

[v6]
Tu să Te-nalți, sfânt Dumnezeu,
Mândria să coboare,
/: Să piară focul cel străin
Tu să rămâi pe veci, amin.
Stăpân în adunare. :/