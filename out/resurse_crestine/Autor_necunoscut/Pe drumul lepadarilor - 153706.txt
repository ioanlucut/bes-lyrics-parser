[title]
Pe drumul lepadarilor {author: {Anonim}, {rcId: {153706}}

[sequence]
v1,v2,v3,v4,v5,v6

[v1]
Pe drumul lepădaților de sine,
Pășesc în moarte pas cu pas mai jos,
Căci vreau să moară firea rea din mine
Și eul vechi, ce rob legat mă ține.
Și-apoi să-ncep așa cum se cuvine
/: O viață împreună cu Hristos. :/

[v2]
Vreau să-mi depart din viața mea mândria
Și goana după slavă pe pământ.
Vorbele de rău și vrăjmășia,
Nemulțumirea, ura, lăcomia
Ce-mi fură adesea pacea, bucuria,
/: Și mă desparte de adevărul sfânt. :/

[v3]
Căci nu e înviere fără moarte,
Cum nu-i nici răsărit fără apus,
Nu pot fi scris în a vieții carte
Dacă iubesc plăcerile deșarte,
Păcatul, ce de Tatăl mă desparte,
/: Și nu trăiesc viața cu Isus. :/

[v4]
Nu pot trăi viața-n curăție,
De firea încă nu mi-am răstignit.
Căci firea nu dorește părtășia,
Trăirea-n pace și în armonie.
Ea caută ură, ceartă, viclenie
/: Și-un trai în felul lumii fericit. :/

[v5]
O, Doamne, dă-mi, te rog, înțelepciune,
Cuvântul tău mai mult să-l îndrăgesc.
Îmi dă puteri când sunt în slăbiciune,
Dorință după multă rugăciune,
Să mă pot voii Tale blând supune,
/: Și viața, prin credință, s-o trăiesc. :/

[v6]
Veghiind în bucurii și-n zile grele,
Când sunt pe munții ’naltii sau în pustiu,
Să nu cad pradă, gândurilor rele,
Ce-mi dau târcoale că să mă înșele,
Să te declar Stăpân al vieții mele,
/: Și pân’ la moarte credincios să-ți fiu. :/