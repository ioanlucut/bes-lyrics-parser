[title]
Degeaba zidesti o casa fara domnul {composer: {Anonim}, {rcId: {161569}}

[sequence]
v1,c,v2,c,v3,c,v4,c

[v1]
Degeaba zidești o casă fără Domnul
Și degeaba alergi mereu fără Isus,
Căci fără Dumnezeu nu este fericire
Și ajutor în viață ne vine doar de sus.

[c]
Lăsați copilașii să vină la Isus
Căci Dumnezeu din ceruri viață-n ei a pus.
Pe braț de rugăciune mereu să îi purtați
/: Și pe cărarea sfântă cu drag să-i îndrumați. :/

[v2]
Copiii voștri sunt o binecuvântare,
O scumpă moștenire primită pe Pământ.
De-aceea, ca părinți, în zi de sărbătoare,
Aduceți copilașii ’naintea Celui Sfânt.

[v3]
Tu, mamă ce veghezi în ceas târziu de noapte,
Și tată ce cu drag păzești al tău cămin,
Să nu uitați nicicând că numai lângă Domnul
Mereu în casa voastră avea-ve-ți cer senin.

[v4]
Cu psalmi și cântări vă învățați copiii
Să laude mereu pe Dumnezeul Sfânt,
În sfinte rugăciuni să caute pe Domnul,
Sădiți-le în suflet, iubirea de Cuvânt.