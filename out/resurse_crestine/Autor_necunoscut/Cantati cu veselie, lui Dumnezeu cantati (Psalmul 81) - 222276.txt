[title]
Cantati cu veselie lui dumnezeu cantati (psalmul ) {composer: {Anonim}, {rcId: {222276}}

[sequence]
v1,v2,v3,v4,v5,v6,v7

[v1]
Cântați cu veselie Lui Dumnezeu cântați.
Spre El cu bucurie, Voi strigăte-nălțați.
Stăpânului lui Iacov Cântați cântec plăcut.
Cântați, sunați din trâmbiți, Din harfă și-alăut.
Sunați Lui din trâmbiță, La Lună Nouă-n zori,
La lună plină-n ziua Alesei sărbători.

[v2]
C-aceasta este-o lege Din veac în Israel
Poruncă de la Domnul Lui Iacov pentru el
El sărbătoarea aceasta Lui Iosif rândui
Atunci când împotriva Egiptului porni
Atunci ei auziră Un glas blând și plăcut
Un glas pe care însă Ei nu l-au cunoscut

[v3]
I-am descărcat povara De pe umăr, cea grea
Căci mâinile lui slabe Coșul nu-l mai țineau
Strigat-ai în necaz Și Eu Te-am izbăvit
Și-n locul cel mai tainic Atunci Eu ți-am vorbit
În locul tunetului Tainic m-am arătat
La apele Meriba Tu fost-ai încercat

[v4]
Poporul meu ascultă Și te voi sfătui
De-ai asculta Israel Ce azi îți voi vorbi
În tine să nu fie Vreun zeu din cei străini
La dumnezeii țării Tu să nu te închini
Căci numai Eu sunt Domnul Și Dumnezeul Tău
Acela ce te scapă Din chinul cel mai greu

[v5]
Și din țara robiei Unde-ai fost apăsat
Te-am scos cu braț puternic Și de jug te-am scăpat
Și Ți-am mai spus atuncea Poporul Meu așa
Deschide-ți gura largă Și Eu Ți-o voi umplea
Dar iată că poporul Meu nu M-a ascultat
La glasul Meu Israel Nici seamă n-a luat

[v6]
Și I-am lăsat în voia Pornirii lui cea rea
Din inimă stricată E sfatul nu-l urma
O, de m-ar asculta Poporul Meu acum
Și de-ar umbla Israel De-acum pe al Meu drum
Într-o clipă i-aș bate Pe asupritorii lor
Mi-aș pune mâna-n contra Potrivnicilor lor

[v7]
Cei ce-L urăsc pe Domnul Atunci l-or linguși
Și pacea lui Israel Pe veci va dăinui
Și-o mare îndurare De ei Mi-aș arăta
Cu dragoste fierbinte I-aș binecuvânta
Atunci cel mai bun grâu Ca hrană i l-aș da
Cu mierea cea din stâncă Mereu l-aș sătura.