[title]
Doamne da-mi in orice ceas {author: {Anonim}, {rcId: {74338}}

[sequence]
v1,v2,v3,v4

[v1]
Doamne, dă-mi în orice ceas
S-aleg bine sfântu-Ți glas
Din oricâte zgomote,
Ca pe niște clopote.
Fă într-una să rămâi
Tot la dragostea dintâi.
De-ar veni-ntristările
/: Să-mi astupe zările :/

[v2]
Și în lumea de păcat
Dă-mi să am un ochi curat
Și-n ispite, Doamne, Tu
Îmi păzește sufletu.
Îmi sădește dor în piept,
Zi și noapte să Te-aștept
Și să-Ți fac căi netede
/: Să sosești mai repede :/

[v3]
Iar dacă vrăjmașul vechi
Șoapte mi-o-nsufla-n urechi
Îți trimite îngerii
Să-l supună-nfrângerii;
Să-l alunge-n loc pustiu
Unde nu e suflet viu
Și unde nu pregetă
/: Vânt uscat și secetă. :/

[v4]
Iar când drumul mi-e mai greu
Să Te știu veghind mereu
Cum, trezind ogoarele
De sub ghețuri soarele.
Iar târziu, când ai să lași
Ceață-n ochi și plumb în pași.
Am să știu că vremea e
/: Să mă-ntorc în patrie :/