[title]
Un bogat cu multe lanuri {author: {Anonim}, {rcId: {153890}}

[sequence]
v1,v2,v3,v4

[v1]
Un bogat cu multe lanuri tot pământul i-a rodit,
Și-a făcut atâtea planuri cum să fie fericit
/: A lățit a lui hambare că să aibă mai târziu
Băutură și mâncare, fiind foarte grijuliu,
Voi mânca și voi bea bine și-apoi mă voi odihni
Și-a zis cel bogat în sine, cine oare m-ar opri? :/

[v2]
Dar pe când să îngrădească cel din urmă grâu rămas
Lăcomia omenească, auzi un tainic glas...
/: Om nechibzuit la minte ce ți-ai strâns comori de lut
Iar pe celelalte sfinte le-ai lăsat și le-ai pierdut
Și-acum toată bogăția, toată îți va putrezi
Căci te cheamă veșnicia, chiar acuma vei muri! :/

[v3]
Lucrurile adunate oare cui le vei lăsa?
Ale tale mari păcate, dincolo te-or aștepta.
/: Te-ai bazat pe bogăție, iar de suflet ai uitat
Ai trăit în lăcomie, lăcomia te-a-mbrăcat
Astăzi încă se mai poate să-ți aduni comoară sus
Milă biruiește-n toate prin iubirea lui Isus. :/

[v4]
Cât de mare-ngrijorare pentru cele pământești
Băutura și mâncarea de la Domnul le primești
/: Păsărelele vă-nvață să nu vă îngrijorați
Dumnezeu le dă viață și grăunte de mâncat
El împodobește crinii cu splendoare și miros
El va mântui creștinii în numele Lui Hristos. :/