[title]
Sunt un pribeag calator {author: {Anonim}, {rcId: {3982}}

[sequence]
v1,c,v2,c,v3,c

[v1]
Sunt un pribeag călător, nimic în lume
Vreau Doamne Sfânt a Ta iubire,
Azi, de Crăciun, dă-mi Doamne viața prin viața Ta.
Vreau dragoste din belșug și bucurie
Dă-mi pacea Ta și fericire,
Nu mă lăsa, ia-mă cu Tine în Patria Ta.

[c]
/: O, Doamne, vin’ mai degrab’ în al meu suflet
Condu-mă Tu în al meu umblet,
Fii preamărit în veșnicie, Doamne Dumnezeu.
Fă-mi inima Betleem, unde Te naști azi
Să mă închin cu lacrimi pe-obraji
Să mă smeresc și să-Ți dau slavă
Veșnic Domnul meu. :/

[v2]
Alfa, Omega Tu ești, iubit Părinte
La vocea Ta voi lua aminte
Căci viața mea este pierdută fără Mâna Ta.
Tu ai venit pe pământ sărac și singur,
Plin de Duh Sfânt vestind Cuvântul,
Te naști din nou, Tu ești prea sfântul Isus, Mesia.

[v3]
Din cerul sfânt ai venit la noi, în lume
Să ne aduci doar mântuire
Sunt copleșit de-a Ta iubire, Isus, Domnul meu.
În veșnicii vom cânta în cor de îngeri,
Dragostea Ta ce ne cuprinde,
Și ne dă har și mângâiere
Prin Cuvântul Tău.