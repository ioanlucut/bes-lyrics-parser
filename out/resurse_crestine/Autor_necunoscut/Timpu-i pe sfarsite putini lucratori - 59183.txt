[title]
Timpu-i pe sfarsite putini lucratori {author: {Anonim}, {rcId: {59183}}

[sequence]
v1,c,v2,c,v3,c,v4,c

[v1]
Timpu-i pe sfârșite puțini lucrători
Care mai lucrează pe ogor cu zor
S-au retras la umbră că arșița-i grea
Așteptând stăpânul să le dea plata.

[c]
/: Azi Isus suspină, plânge cu amar
Pe întreg pământul fără de hotar
Lucrătorii viei toți au ațipit
N-aruncă sămânța care-i dă venit. :/

[v2]
Timpu-i pe sfârșite, vine în curând
Când vine Stăpânul te va găsi lucrând?
Ori găsi-va locul tău ca un pustiu
Plin de mărăcine, fără spic de grâu.

[v3]
Timpu-i pe sfârșite unde ai lucrat
Te-ntreabă Stăpânul, azi nu-i timp de stat
Du-te și lucrează că puțin va fi
La sfârșit de lucru plata vei primi.

[v4]
Timpu-i pe sfârșite, voi să vă siliți
Ca Isus când vine plata s-o primiți
Să lucrați în ziuă, noaptea va veni
Căci când vine noaptea lucrul s-a sfârși.