[title]
Suntem tineri neincercati intareste al nostru brat {composer: {Anonim}, {rcId: {76142}}

[sequence]
v1,v2,v3,v4,v5

[v1]
Suntem tineri neîncercați, întărește al nostru braț
Vino Tu și ne învață cum să ne jertfim în viață,
Doamne, calea Ta ne învață!
Doamne, noi ne-am hotărât, Tu ești Cel ce ai biruit
Calea Ta să apucăm, ce-i firesc să dezbrăcăm
Lumea noi să o lepădam.

[v2]
Vrem să ne dai Tu tărie să avem statornicie
Lumea-n noi moartă să fie, să pornim spre împărăție,
Ești a noastră bogăție.
Valul lumii greu ne încearcă, fii cârmuitor la barcă
Cu orice preț să biruim chiar dacă ne ofilim,
Viața vrem să ne-o jertfim.

[v3]
Suntem tineri și vioi, nu vrem să dăm înapoi
Calea grea dacă va fi, cu Isus vom birui,
Nu ne temem orice ar fi.
Chiar de corpul vechi se trece, noi dorim izvorul rece
Să străbată-n adunare tot ce-i rău să se înfioare
Să iasă în grabă mare.

[v4]
Omul nostru de afară de s-ar trece chiar să moară
Cel lăuntric vrem să crească, prin Duhul să biruiască
Vrem lumina Ta cerească.
Suntem tineri neîncercați dar dorim ca braț la braț
În dragoste să ne unim și pentru Domnul să trăim,
Haideți, frați, să ne iubim!

[v5]
Haideți, tineri și bătrâni, să căutăm vechile fântâni
Cu toții să ne adăpăm și viața să ne-o schimbăm,
Haideți frați să ne îndreptăm.
Suntem tineri neîncercați, întărește al nostru braț
Vino Tu și ne învață cum să ne jertfim în viață,
Doamne, calea Ta ne învață!