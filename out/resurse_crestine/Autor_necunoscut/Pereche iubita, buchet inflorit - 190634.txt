[title]
Pereche iubita buchet inflorit {author: {Anonim}, {rcId: {190634}}

[sequence]
v1,c,v2,c,v3,c

[v1]
Pereche iubită, buchet înflorit
În raza iubirii preasfântă,
/: Vă spunem din suflet un cald „bun venit!”,
Biserica-ntreagă unită. :/

[c]
Ne vom bucura cu voi
Când veți birui cu Domnul
Și ne vom ruga cu voi
Când împovărat e drumul.
Ne vom închina cu voi
În frățeasca părtășie
Și vom mulțumi cu voi
Pentru-a Sa credincioșie.

[v2]
Cu voi împreună venim la altar
În fața cerescului Tată,
/: Prin El să fiți una și sfântul Său har
Întreg firul vieții străbată. :/

[v3]
Azi e sărbătoare, prilej minunat,
Cu drag vă dorim fericire!
/: Rămâneți cu El, căci ce El a unit
Rămâne unit pe vecie. :/