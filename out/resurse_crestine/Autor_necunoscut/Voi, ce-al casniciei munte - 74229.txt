[title]
Voi ce-al casniciei munte {composer: {Anonim}, {rcId: {74229}}

[sequence]
v1,c,v2,c2,v3,c3,v4,c4

[v1]
Voi, ce-al căsniciei munte
Azi începeți să-l urcați,
Cu-a iubirii funii sfinte,
Zi de zi vă ancorați.

[c]
/: Funia-mpletită în trei nu se rupe,
Tare-i ca și stânca de granit,
Valurile vieții n-au să vă astupe
Drumul pe care voi ați pornit. :/

[v2]
Steag de biruință țineți
Pe Isus la orice pas!
N-ascultați îndemnul firii,
N-ascultați de-al lumii glas!

[c2]
/: Căsnicia-n Domnul, dulce-i ca și mierea
Și amărăciunea n-are loc
De-i făcută-n Isus, El îți dă putere
Și-o călește-n al iubirii foc! :/

[v3]
Bucurie, pace sfântă,
Casa-n Domnul de-o zidiți,
Dintre toți în lumea asta,
Veți fi cei mai fericiți.

[c3]
/: Binecuvântarea stă-n trăirea vieții
Și, de vreți s-aveți un cer senin,
Aduceți rugi sfinte-n zorii dimineții,
Pe altarul Domnului divin. :/

[v4]
Binecuvintează, Doamne,
Pe-acești doi care s-au unit
Sub altarul biruinței
Ține-i Tu, Isus iubit!

[c4]
/: Căsnicie sfântă, har și fericire,
Lasă Tu din tronul Tău acum!
Și-n iubire sfântă, în strânsă unire,
Să-i călăuzești pe noul drum! :/