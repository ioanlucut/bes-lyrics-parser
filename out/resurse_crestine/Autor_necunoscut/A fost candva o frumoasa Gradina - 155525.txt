[title]
A fost candva o frumoasa gradina {author: {Anonim}, {rcId: {155525}}

[sequence]
v1,c,v2,c2,v3,c3,v4,c4

[v1]
A fost cândva o frumoasă Grădină,
Cu lotuși, cu crini, cu migdali și măslini,
Cu-o tainică și ne-ntinată lumină
C-un cer ce-ar fi fost de-apururi senin.

[c]
Și-acolo-n Eden în Grădina străveche,
Ca rod al iubirii și-al dorului sfânt,
A fost așezată întâia pereche
/: Cu suflet ceresc într-un cot de pământ. :/

[v2]
Și-acolo-n Eden, ca-ntr-o veșnică nuntă,
Legați în iubire, feriți de vrăjmaș,
Trăiau partășia curată și sfântă
Cu Domnul iubirii în Sfâtul Locaș.

[c2]
Dar, nu prea departe, în tainică umbră,
Satana, privindu-i cu ochiul viclean,
Aduse-n Grădină și ziua cea sumbră,
/: Cu moarte lovindu-i pe Eva și-Adam. :/

[v3]
Vai, unde-i de-atuncea acea fericire,
Cerești desfătări din edenice vremi,
Durere și plâns și necaz și robire,
Pământ frământat, lovit de blestem.

[c3]
Și-a fost peste veacuri o altă grădină.
Isus Își așteaptă mireasa plângând,
Primind să plătească cumplita ei vină
/: Pe crucea Golgotei să moară iertând :/

[v4]
Și slava și pacea, viața, iubirea,
Pierdute atuncea în vechiul Eden
Din nou le-am găsit, primind mântuirea,
Prin jertfa ce-a frânt al morții blestem.

[c4]
Cântăm azi cu toții, cântăm azi mărire,
Din nou suntem liberi, din nou izbăviți,
E-al nostru Edenul cu-a lui strălucire,
Din nou suntem liberi, prin har mântuiți,
Prin har suntem liberi, prin har mântuiți.