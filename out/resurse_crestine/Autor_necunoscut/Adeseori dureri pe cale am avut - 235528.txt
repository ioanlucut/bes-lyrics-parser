[title]
Adeseori dureri pe cale am avut {author: {Anonim}, {rcId: {235528}}

[sequence]
v1,v2,v3,v4,v5,v6

[v1]
Adeseori dureri pe cale am avut
Și în mare suferință am fost lovit,
/: Eu priveam mereu spre ceruri,
Unde mi-e Izbavitorul, Domnul meu,
Si m-ai intarit in ceasul cel mai greu. :/

[v2]
Domnul meu de mine S-a apropiat
Și în mila Lui așa mi-a cuvântat:
/: „
Iată-mă, îți duc povara,
Ce pe tine te apasă, fiul meu,
Și de azi-nainte Eu sunt Domnul tău. :/

[v3]
Te vedeam în suferință lăcrimând
Și în inimă de Mine întrebând,
/: Dar Eu am milă de tine,
Eu ți-am trimis izbăvire, fiul Meu,
Și de azi-nainte Eu sunt Domnul tău. :/

[v4]
Eu ți-am îngăduit suferința ta,
Că știam durerea pentru turma Mea,
/: Căci te doare pentru-ai tăi,
Și pe Mine pentru-ai Mei M-a durut,
Când cel rău i-a scos din locul cel mai sfânt. :/

[v5]
Doamne, eu Îți mulțumesc de mila Ta,
Te slăvesc căci Tu ești mântuirea mea,
/: Căci nu este altu-n lume,
Să se-asemene cu Tine iertător,
Puternic și pe pământ izbăvitor :/

[v6]
Viața mea eu Ție Ți-am încredințat,
Împreună cu familia ce mi-ai dat,
/: De Tine nu m-aș desparte,
Chiar de-i mare suferința, Domnul meu,
Fiindcă-n mine locuiește Duhul Tău :/