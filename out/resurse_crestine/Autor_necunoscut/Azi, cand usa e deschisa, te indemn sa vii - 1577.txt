[title]
Azi cand usa e deschisa te indemn sa vii {author: {Anonim}, {rcId: {1577}}

[sequence]
v1,v2,v3,v4,v5

[v1]
Azi, când ușa e deschisă, te îndemn să vii,
Să primești iertarea sfântă pentru veșnicii.
/: Nu-I respinge mântuirea ce ți-o dă în dar,
Căci atunci, la judecată, o să plângi cu-amar... :/

[v2]
O, ascultă azi chemarea Celui Sfânt și Viu,
Căci sfârșitul e la ușa și va fi târziu.
/: O, ce te vei face-atunci, în ziua cea mai grea,
Când Isus o să apară în splendoarea Sa? :/

[v3]
Biblia, tu n-ai crezut-o... sau ți-a fost rușine;
Însă ziua cea de mâine - ori vrei, ori nu - vine!
/: Sus la Tron vedea-vei Fața strălucind, de foc;
Munții și ostroavele s-or muta din loc! :/

[v4]
Cărțile de judecată-atunci, se vor deschide,
Morții, toți vor amuți, că groaza-i va cuprinde...
/: Marea o să dea-napoi ce-a inghițit în ea;
Ce priveliște de frică-atunci se va vedea!... :/

[v5]
Dar acei ce Îl slujiră, vor avea odihnă
Și, pe fruntea obosită, vor primi cununa...
/: Cât de mare o să fie ziua rasplătirii!...
Fă s-ajungem toți, o, Doamne,-n Țara Fericirii! :/