[title]
Ne cheama golgota la jertfa {author: {Anonim}, {rcId: {199330}}

[sequence]
v1,c,v2,c2,v3,c3,v4,c4,v5,c5,v6,c6,v7,c7

[v1]
Ne cheamă Golgota la jertfă
Ne cheamă Isus la Calvar
De veacuri strigă frații noștri
De sub altar, de sub altar.

[c]
Ne strigă sfinții de sub glie
Ce sângele și l-au vărsat
Ei n-au schimbat credința sfântă
Ci pân la moarte au răbdat.

[v2]
Sunt mii de jertfe pretutindeni
Lui Dumnezeu un bun miros
Ce răspândesc Mireasma sfântă
Pentru Hristos, pentru Hristos.

[c2]
De la Ștefan și până astăzi
Atâți martiri s-au ridicat
Cu prețul vieții ei plătiră,
Dar de Isus nu s-au lăsat.

[v3]
Suntem înconjurați de martori
Ce mărturie au depus
În amfiteatre și arene
Pentru Isus, pentru Isus.

[c3]
Deci fiindc-avem atâtea pilde
Ce ne-nconjoară ca un nor
Să dăm păcatul la o parte
Și să călcăm pe urma lor.

[v4]
Și noi avem câte o luptă
Și noi purtăm un crud război
Așa cum scrie Apocalipsa
De taina vremii pentru noi.

[c4]
Dar însuși Împăratul slavei
Va merge-n fruntea oastei Lui
Cu El avea-vom biruință
Toți cei ce sunt ai Domnului.

[v5]
Acei ce birui-vor fiara
Și-a ei lucrare pe pământ
Vor sta cu Mielul împreună
Pe muntele etern și sfânt.

[c5]
Cu alăutele în mână
Lui Dumnezeu ei vor cânta
Mai minunate sunt o, Doamne,
Lucrările și slava Ta.

[v6]
El însuși lacrima va șterge
Și întristarea de pe-obraz
Acolo nu va mai fi moarte
Și nici necaz, și nici necaz.

[c6]
Dar pân’ ajunge-vom acolo
Ne-așteaptă lanțuri, prigoniri
Și noi vom proslăvi pe Domnul
Cu moartea sfântă de martiri.

[v7]
De-aceea fraților: Trezire!
Ne strigă sfinții care-au fost
Trezire strigă azi întruna
Isus Hristos, Isus Hristos

[c7]
El, Împăratul veșniciei
Și Domnul Domnilor preasfânt
Cu El avea-vom biruință
Aici în luptă pe pământ.