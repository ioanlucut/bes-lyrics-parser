[title]
Unde sa ma duc eu doamne {composer: {Anonim}, {rcId: {211823}}

[sequence]
v1,c,v2,c,v3,c,v4,c,v5,c

[v1]
Unde să mă duc eu Doamne,
cînd mi-e sufletul zdrobit
și cînd inima mea varsă
plînsul cel mai chinuit?

[c]
Unde Doamne, unde Doamne să apuc,
n-am la cine, n-am la cine - să mă duc,
numai Ție, numai Ție - Domnul meu
pot să-mi spun necazul greu.

[v2]
Unde pot să aflu milă
și dreptate și alin
cînd nu-i nimeni să-mi asculte
greul inimii suspin?

[v3]
Unde-mi pot afla iertare,
cînd toți calcă viața mea,
- cine Altul decît Tine
mă mai poate ajuta?

[v4]
Unde să mă duc cînd toate
ușile mi se închid,
și cînd chiar cel mai de-aproape
mi-e mai rece ca un zid?

[v5]
Numai Mîna Ta-mi ajută
inima-n durerea ei,
numai Mâna Ta îmi șterge
lacrimile-n ochii mei.