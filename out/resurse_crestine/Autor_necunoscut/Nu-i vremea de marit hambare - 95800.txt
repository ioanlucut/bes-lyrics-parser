[title]
Nu-i vremea de marit hambare {author: {Anonim}, {rcId: {95800}}

[sequence]
v1,c,v2,c,v3,c,v4,c,e

[v1]
Nu-i vremea de mărit hambare
Nici de ’nălțat arhitecturi
E timpul de zidit altare
Și de-a trăi după scripturi
Nu-i vremea de privit în lume
Când mulți acum se-mbogățesc
Iar cei ce caută pe Domnul
Puțini mai sunt că se răresc

[c]
/: De cel ce vina ne-a purtat
De cel ce mângâieri ne-a dat
De Domnul nostru minunat
Noi fraților ne-am depărtat :/

[v2]
Precum ne înșelăm amarnic
Și zi de zi ne amăgim
C-avem o forma de credință
Dar noi ca frați nu ne iubim
E timpul să ne-ntoarcem astăzi
La-acea credință din trecut
Să fim ca frații de-altădată
Ce pentru Domnul s-au jertfit

[v3]
E vremea când ne cheamă Domnul
Să ne-ndreptăm privirea-n sus
Căci izbăvirea noastră vine
Numai din mâna lui Isus
Acum când stricăciunea-i mare
Și mulți în pofte stăruiesc
Acei ce-așteaptă-mpărăția
Pe cale se anevoiesc

[v4]
Privim ’nainte spre cunună
Spre țărmul unde-om debarca
Lăsați ce-i trecător în urmă
Căci Domnul plata ne-o va da
E vremea ca să strângem astăzi
Uleiul sfânt folositor
Iar când vom auzi strigarea
Să fim a Domnului popor

[e]
/: Părinți bunici copii și frați
Să fim la ceruri ridicați
Să avem parte cu Isus
Acolo unde lacrimi nu-s :/