[title]
Comoara mea prin lumea trecatoare {author: {Anonim}, {rcId: {108313}}

[sequence]
v1,c,v2,c,v3,c,v4,c

[v1]
De când trăiesc o Doamne lângă Tine
În viață am găsit un rost
/: Și-n orice zi la greu cât și la bine
Comoara mea Isuse tu ai fost :/

[c]
Comoara mea prin lumea trecătoare
E Dumnezeu ce m-a creat
El este tot ce am mai bun sub soare
Cu El eu sunt cel mai bogat.

[v2]
Pe calea-aceasta plină de-ncercare
Tu nicicând nu mă părăsești
/: Când prietenii mă lasă fiecare
Comoara mea Isuse drag Tu ești :/

[v3]
Cu Tine Doamne către veșnicie
Voi merge plin de bucurii
/: Și chiar de n-am a lumii bogăție
Comoara mea Isuse Tu vei fi :/

[v4]
Îți mulțumesc că ești mereu cu mine
Și mă conduci pe calea Ta
/: Eu nu mă las Doamne nicicând de Tine
Căci Tu Isuse ești comoara mea :/