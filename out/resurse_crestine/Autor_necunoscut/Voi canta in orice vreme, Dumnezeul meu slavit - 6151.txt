[title]
Voi canta in orice vreme dumnezeul meu slavit {composer: {Anonim}, {rcId: {6151}}

[sequence]
v1,c,v2,c,v3,c,v4,c

[v1]
Voi cânta în orice vreme, Dumnezeul meu Slăvit,
De nimic nu mă voi teme, căci, în toate, m-ai păzit!
Cât de mare-ar fi furtuna, de nimic eu nu mă tem,
Căci Tu ești întotdeauna ajutorul meu suprem!

[c]
Voi cânta, voi cânta, Te voi binecuvânta!
Cât de mare ar fi furtuna, voi cânta întotdeauna
Că Tu Doamne m-ai salvat, că m-ai binecuvântat!
Voi cânta, voi cânta, veșnic Te voi lăuda!

[v2]
Sunt atât de fericit, Scump Isus, că mă iubești,
Că viață mi-e păzită și că Tu mă ocrotești!
Valuri multe de-or să vină, de nimic eu nu mă tem,
Căci Tu ești, întotdeauna, Ajutorul meu suprem!

[v3]
Doamne-aș vrea ca, niciodată, să nu Te mai întristez,
Viața să-mi fie curată, zilnic mai mult să veghez,
Să Te laud totdeauna și mai mult să Te iubesc...
Cât de mare ar fi furtuna, vreau să pot să-Ți mulțumesc!

[v4]
Că nimic nu-i la întâmplare pentru mine pe pământ,
Iar, când Tu cu slavă mare, vei veni din Cerul Sfânt,
Voi uita c-a fost furtună, voi uita c-am plâns cândva,
Vom fi veșnic împreună, veșnic Te voi lăuda!