[title]
Ai mijlocul incins si faclia iti arde {author: {Anonim}, {rcId: {75143}}

[sequence]
v1,v2,v3,v4

[v1]
Ai mijlocul încins și făclia îți arde,
Căci Domnul va veni. Care-i starea ta, frate?
Cerul și pământul vor trece și toate trec ca și un vis,
Cuvântu-n veci de veci rămâne, acum, aici și-n Paradis!

[v2]
Mai ai încălțămintea, râvna de altă dată,
Când ai primit pecetea cu frații laolaltă?
Întoarce-te la dragostea dintâi, căci Mirele apare,
Să poți intra în slava Sa, să-I ieși în întâmpinare.

[v3]
Mai ai mantaua sfântă ce ai primit-o în dar
Prin jertfa de pe cruce să intri și tu-n har?
Dacă haina ți-e pătată și nu-i așa cum ai primit,
În dragostea Lui te iartă, ca și tu să fii răpit.

[v4]
Să veghem mai mult de-acum, să nu ațipim pe cale,
Căci mare va fi bucuria, când Domnul va apare.
În cuptorul cel de foc îți trimite alinare,
Căci Domnu-n veci de veci va fi în barca de salvare.