[title]
A rasarit lumina peste tara {author: {Anonim}, {rcId: {68954}}

[sequence]
v1,c,v2,c

[v1]
A răsărit lumina peste țară,
Speranțe noi în inimi se aprind.
Se simte un parfum de primăvară,
Se simte zvon de proaspăt anotimp.
Pustiul e departe în noua dimineață,
Când norii plini aduc răcoarea înapoi.
Trezit din amorțire pământul plin de viață
Și plouă tot mai tare peste noi.

[c]
E timpul trezirii, timp de mare har,
E vremea rodirii,
Să știm că n-am plâns în zadar.
E ploaia târzie ce cade peste noi
Și aduce sărbătoarea înapoi.

[v2]
E timpul să intrăm în sărbătoare,
E Regele iubirii între noi.
Răsună un cuvânt de deșteptare,
Sunt trâmbițe și care de război.
E gloria divină și slava revărsată,
Sunt profețiile ce azi se împlinesc.
În freamătul mulțimii ce cântă Aleluia
Se întorc popoarele din nou cu fața către cer.