[title]
Frati ostasi rasuna iara {author: {Anonim}, {rcId: {103982}}

[sequence]
v1,v2,v3,v4,v5,v6

[v1]
Frați ostași, răsună iară
goarna Luptei Sfinte,
: după o-ncercare-amară,
glasul Lui ne cheamă iară,
pentru Sfânta Slavei Țară - Înainte! :

[v2]
Astăzi marea Lui chemare
este mai fierbinte,
: dup-o lungă înnoptare,
Soarele din nou răsare,
pentru Numele Său Mare - Înainte! :

[v3]
După lupta cea trecută,
mulți sunt azi morminte,
: dar Hristos din Cer ne-ajută
cu puterea-I nevăzută,
biruința nu-i pierdută - Înainte! :

[v4]
La chemarea-nflăcărată
azi luați aminte,
: să ne ridicăm deodată
cu voință ne-nfricată,
biruința-i câștigată - Înainte! :

[v5]
Frați viteji, se vede-n față
Ținta Luptei Sfinte,
: pentru slava ei măreață,
pentru veșnica Viață,
pentru Tot ce-avem în față - Înainte! :

[v6]
Duceți peste tot fiorul
nou al Luptei Sfinte,
: către Cer ne cheamă dorul,
Steagul sus-și tot poporul,
cu Isus Biruitorul - Înainte! :