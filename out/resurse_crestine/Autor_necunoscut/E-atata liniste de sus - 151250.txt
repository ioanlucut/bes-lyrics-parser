[title]
E-atata liniste de sus {composer: {Anonim}, {rcId: {151250}}

[sequence]
v1,c,v2,c,v3,c

[v1]
E-atâta liniște de sus
Și-n toate curge-atâta pace
De-aud cum mâna Ta Isus
Cămașa spicelor desface.

[c]
Așa-ntr-o liniște și-un har
Poate-ai să vii Isuse iar
Când nimeni nu s-ar aștepta
Atunci va fi venirea Ta.

[v2]
E-atâta liniște, că simt
Cum duhul rugăciunii zboară
Și-n taina unei sfinte rugi
O pace sfântă mă-nfășoară.

[v3]
O, Doamne-acum te rog
Să-mi ții ființa în veghere-ncinsă,
Ca-n orice strajă-ar fi să vii
Să-mi afli candela aprinsă.