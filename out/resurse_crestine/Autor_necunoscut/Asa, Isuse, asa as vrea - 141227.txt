[title]
Asa isuse asa as vrea {author: {Anonim}, {rcId: {141227}}

[sequence]
v1,v2,v3,v4,v5

[v1]
Așa, Isuse, așa aș vrea, cântarea mea să fie,
Din cântecele lumii-ntregi
Să pot cântarea-mi să aleg,
Să fie-ntregul dor în ea,
Așa, Isuse, așa aș vrea, cântarea mea să fie!

[v2]
Așa, Isuse, așa aș vrea, credința mea să fie,
Aceeași cum a fost întâi
Și-n ea statornic să rămân,
Curat în veac s-o pot avea.
Așa, Isuse, așa aș vrea, credința mea să fie!

[v3]
Așa, Isuse, așa aș vrea, să-mi fie-a mea nădejde,
Ispita fie cât de grea,
Să cred, să-nving când lupt cu ea,
S-ajung la biruința Ta.
Așa, Isuse, așa aș vrea, să fie-a mea nădejde!

[v4]
Așa, Isuse, așa aș vrea, să fie-a mea iubire,
Senină ca un cer senin,
Duioasă ca un sfânt alin,
Precum a fost iubirea Ta.
Așa, Isuse, așa aș vrea, să fie-a mea iubire!

[v5]
Așa, Isuse, așa aș vrea, în tot să-Ți seamăn Ție,
Să simt că recunoști că sunt,
Un strop din viul Tău Cuvânt,
O rază din Ființa Ta.
Și să rămân, Isuse, aș vrea, așa, o veșnicie!