[title]
Ai pus o pecete pe inima mea {composer: {Anonim}, {rcId: {195197}}

[sequence]
v1,c,v2,c,v3,c

[v1]
Ai pus o pecete pe inima mea,
De mine Te-ai apropiat,
Scăpat eu am fost de povara cea grea,
Tristețea s-a dus și păcatul cu ea,
Din grea robie m-ai scăpat.

[c]
/: Mă apropii de Tine, Isus, Domnul meu,
Tu ești tot pentru mine, slăvit Dumnezeu!
Port în sufletul meu un izvor nesecat,
Bucuria sublimă că Tu m-ai iertat! :/

[v2]
Mi-ai dat și lumină să pot lumina,
Prin beznă drumul să-l croiesc,
Pe cei ce-s pierduți să îi pot ajuta,
Ca viața pierdută să-și poată schimba,
Spre Tine să-i călăuzesc.

[v3]
Aștept cu speranță în viața mea
Să văd cum vei veni pe nori.
La tronul ceresc să mă duci Te-aș ruga,
Să pot ca să văd toată gloria Ta,
A minunatei zile zori.