[title]
Imi plec genunchii inaintea ta {composer: {Anonim}, {rcId: {169152}}

[sequence]
v1,c,v2,c,v3,c,v4,c

[v1]
Îmi plec genunchii înaintea Ta,
Primește, Doamne, închinarea mea!
Doar pentru Tine, toată lauda!
Doar pentru Tine cântă inima!

[c]
/: Mă închin și-Ți mulțumesc, Isuse,
Pentru har și bucurii nespuse!
Mulțumesc de-a Ta iubire mare!
Pentru jertfa ce mi-a dat iertare! :/

[v2]
Isuse Doamne, pentru Duhul Sfânt,
Îți mulțumește inima cântând.
Tu ești comoara, Fiu de Dumnezeu,
Ești mântuirea sufletului meu!

[v3]
Îmi plec genunchii și-Ți dau inima
Ce mult dorește a Te lăuda.
Cu mulțumire azi mă dăruiesc
Ție, Isuse, Mielule ceresc!

[v4]
Pentru chemarea care mi-ai făcut,
Îți mulțumește cel ce-a fost pierdut.
Isuse Doamne, Îți voi mulțumi,
Întreaga-mi viață Te voi preamări!