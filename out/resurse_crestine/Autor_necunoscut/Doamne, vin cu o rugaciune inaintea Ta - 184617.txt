[title]
Doamne vin cu o rugaciune inaintea ta {author: {Anonim}, {rcId: {184617}}

[sequence]
v1,c,v2,c,v3,c,v4,c

[v1]
Doamne, vin cu o rugăciune înaintea Ta
Și te rog cu stăruință, s-o asculți aș vrea,
Duhul slavei peste mine să fie mereu,
Să-L ascult întotdeauna prin al vieții greu.

[c]
/: Doamne, prin a Ta trăire să trăiesc aș vrea,
Bunătatea Ta să-mi fie desfătarea mea,
Harul Tău să mă însoțească în tot ce sunt eu
Și în mine să Se vadă Chipul Tău mereu. :/

[v2]
Doamne, cugetul să-mi fie plin de-al Tău Cuvânt,
Simțămintele iubirii de la Duhul Sfânt,
Vorba inspirată într-una de prezența Ta,
Plin de-a Ta iubire sfântă să fiu pururea.

[v3]
Vreau prin Duhul Sfânt, Isuse, să trăiesc mereu,
Vrăjmașul să n-aibă în mine vreun lucru de-al său,
Să rodesc întotdeauna doar spre Slava Ta,
Să grăbesc a Ta venire prin lucrarea mea.

[v4]
Doamne, această rugăciune scrie-o în cartea Ta,
Orice-ar fi, oriunde-aș merge să trăiesc așa,
Plin de pace și iubire și de Duhul Sfânt
Să îmi fie a mea trăire pe acest pământ.