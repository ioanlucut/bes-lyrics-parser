[title]
Sa fiu cu tine-acolo-n nemurire {composer: {Anonim}, {rcId: {6630}}

[sequence]
v1,c,v2,c,v3,c,v4,c

[v1]
Aș vrea să fiu în versuri de cântare,
În strofe să te strâng, o, Domnul meu,
Să simt din nou duioasă, a Ta chemare
Și să mă-nalț spre paradisul Tău.

[c]
Să fiu cu Tine acolo-n nemurire
Și să îți cânt, o, Domnul meu ceresc.
Pe plaiurile Tale-n strălucire
Vreau să îți cânt cu corul îngeresc.

[v2]
Aș vrea să fiu umplut de Tine, Doamne
În gândul meu pe veci să locuiești.
Să știu că ești mereu Isus cu mine
Să zbor cu Tine-n slăvile cerești!

[v3]
Aș vrea în cuget ca să vii Isuse,
Să pot alege eu doar voia Ta,
Să pot ieși din văile ascunse,
Și să trăiesc cu Tine eu aș vrea.

[v4]
Aș vrea în inimă să vii, o, Doamne,
Să pot păstra în ea lucruri cerești,
Atunci voi zbura spre înălțime,
Acolo unde Tu pe veci domnești.