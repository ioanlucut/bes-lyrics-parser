[title]
Eu niciodat nu voi uita de rugaciunea ta {author: {Anonim}, {rcId: {151260}}

[sequence]
v1,c,v2,c,v3,c

[v1]
Eu niciodat’ nu voi uita, de rugăciunea ta
În miez de noapte cum strigai, în rugă mama mea
Eram copil nu-nțelegeam nicicum amarul tău
Erai săracă și-n nevoi strigai la Dumnezeu.

[c]
Era târziu și înnoptat, iar tu plângeai în al tău pat
Cu lacrimi fața ți-o brăzdai, o mama mea.
Când te rugai te ascultam și numele mi-l auzeam
Eu niciodat’ nu voi uita, o mama mea.

[v2]
Ce dar măreț și prețios e mama pe pământ
A ei iubire ne-ncetat rămâne-un foc arzând.
Păstrați-o-n inimă mereu, de ea să nu uitați
S-o prețuiți și s-o cinstiți în rugă s-o purtați.

[v3]
O, mama mea o, mama mea, a tale rugi fierbinți
M-au însoțit în viața mea și mi-au dat biruinți
M-ai învățat să fiu copil plăcut lui Dumnezeu
Să Îl slujesc și să trăiesc după cuvântul Său.