[title]
Sa nu ma rog pentru scapare {composer: {Anonim}, {rcId: {79475}}

[sequence]
v1,v2,v3

[v1]
Să nu mă rog pentru scăpare
Isuse în fața celui rău,
Ci pentru sfânt curaj, ca să apăr
Lumina și-adevărul Tău
Să nu privesc către începutul
De norii amenințării plin.
/: Ci pururi să privesc sfârșitul
Promis de-al Tău Cuvânt divin. :/

[v2]
Chiar de aș rămâne doar eu singur
Să îndrăznesc ca și cum am fi mii,
Mărturisind statornicia
Unei cerești credincioșii,
Chiar de ar fi vrăjmașii sute
Să-i văd în fața Ta nimic,
/: Ca adevărul niciodată
Nici să-l trădez, nici să-l dezic. :/

[v3]
Cutremură-mi și rugăciunea
Și locul unde atunci voi sta,
Să fiu încredințat în totul
De harul și prezența Ta.
/: Cu pacea încrederii depline
Privind în ochi vrăjmașii mei
Să văd cum Tu, Acel din mine
L-ai biruit pe-acel din ei. :/