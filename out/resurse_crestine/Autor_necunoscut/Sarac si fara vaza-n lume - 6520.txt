[title]
Sarac si fara vaza-n lume {author: {Anonim}, {rcId: {6520}}

[sequence]
v1,v2,v3,v4

[v1]
Sărac și fără vază-n lume
Isus trecut-a pe pământ;
N-avea nimic din strălucirea
Ce răspândea în cerul sfânt.
Mărirea Lui Și-a dezbrăcat
El, Care totul a făcut!
Un chip de rob El a luat
Și într-un staul S-a născut.

[v2]
Cu viața fără de prihană
Pe Dumnezeu El a slăvit,
Al Lui Cuvânt fără-ncetare
Lumină mare-a răspândit.
Iubirea-I făr-asemănare
Pe păcătoși i-a căutat;
În prea bogata Sa-ndurare,
Pe mulți bolnavi i-a vindecat.

[v3]
Viața Lui a fost iubire,
Numai lumină, mare har,
Dar lumea, în a ei orbire,
I-a dat să bea pahar amar.
Întâmpinat cu-mpotrivire,
Neînțeles, disprețuit,
Cu dușmănoasă asuprire
A fost pe-o cruce răstignit.

[v4]
De bunăvoie-a mers la moarte,
Să poarte-al nostru greu păcat.
Cu Tatăl nemaiavând parte,
Atunci cu groază a strigat:
”
De ce M-ai părăsit Tu, Doamne?”
Și Duhul apoi Și L-a dat.
El a trecut prin grea durere,
Dar noi iertare-am căpătat.