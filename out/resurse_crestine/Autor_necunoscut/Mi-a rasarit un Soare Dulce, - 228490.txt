[title]
Mi-a rasarit un soare dulce {author: {Anonim}, {rcId: {228490}}

[sequence]
v1,v2,v3,v4,v5,v6

[v1]
Mi-a răsărit un Soare Dulce,
E Jertfa Sfântă de pe Cruce;
Și raza ei mi-a luminat
În noaptea negrului păcat.

[v2]
Din noaptea iadului m-a scos
Lumina Domnului Hristos
Și Sfântu-I Sânge m-a spălat
Și viața veșnică mi-a dat.

[v3]
O, cum din noaptea-ntunecată
Lumina-I binecuvântată
Mi-a luminat cu har de Sus,
O, Soare fericit, Isus!

[v4]
Pe veci fii binecuvântată,
Lumină sfântă și curată,
Căci eu prin tine văd mereu
Cărarea către Dumnezeu.

[v5]
O, eu te rog până la moarte,
Arată-mi calea mai departe,
S-ajung cu bine-Acolo Sus,
La Dreapta Domnului Isus.

[v6]
Voi, care încă n-ați venit
Pe calea Domnului Iubit,
Primiți acum lumina Lui,
Intrați în Oastea Domnului.