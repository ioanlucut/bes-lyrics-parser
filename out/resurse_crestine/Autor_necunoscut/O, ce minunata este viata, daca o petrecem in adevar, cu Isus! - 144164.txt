[title]
O ce minunata este viata daca o petrecem in adevar cu isus {composer: {Anonim}, {rcId: {144164}}

[sequence]
v1,c,v2,c2,c3

[v1]
O, ce minunată este viața,
Dacă o petrecem în adevăr, cu Isus!
Munca noastră, năzuința noastră e mereu
Îndreptată numai spre El, sus.
Firea nu ne poate amăgi și cu nimic
Nu suntem datori să-i pătimim sau să-i slujim;
Căci în fruntea noastră este Domnul, ba, mai mult,
Duhul Sfânt ne-nvață să trăim.

[c]
Ce sublimă îndurare, a-avut de noi, în astă lume!
Prin al Său sânge vărsat pe cruce, ne-a-nfiat și ne-a dat și un nume
Ce îl vom purta, cu drag, o veșnicie - luminos ca raza de lumină,
Chip de îngeri - fețele multora, îmbrăca-vom slava Sa divină.

[v2]
Domnul ne-a chemat la mântuire;
Haidem, deci, cu toții să-I cântăm un cântec sfânt,
Că-n iubirea Lui fără de margini, El ne-a dat
Grai, curaj și forță pe Pământ.
Să nu fim ca toți acei ce nu-L cunosc ca Domn,
Ci-n elan măreț să ne-avântăm spre noul țel!
Grâu curat să strângem și tot grâu să semănăm;
Nu ca unii - boabe fel de fel.

[c2]
Glorioasă va fi ziua când pe nori, cu slavă și lumină,
Se va arăta și, din necazuri, ne va duce-n țara Sa divină,
Unde plata cea măreață va fi viața și cu El alăturea vom fi;
Ura, pizma și disprețul lumii, niciodată nu le-om mai privi.

[c3]
O, da! O, ce sublimă îndurare a-avut de noi, în astă lume!
Prin al Său sânge vărsat pe cruce, ne-a-nfiat și ne-a dat și un nume
Ce îl vom purta, cu drag, o veșnicie - luminos ca raza de lumină,
/: Chip de îngeri - fețele multora, îmbrăca-vom slava Sa divină. :/