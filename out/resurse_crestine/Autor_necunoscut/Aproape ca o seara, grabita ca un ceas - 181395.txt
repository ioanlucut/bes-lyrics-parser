[title]
Aproape ca o seara grabita ca un ceas {composer: {Anonim}, {rcId: {181395}}

[sequence]
v1,v2,v3

[v1]
Aproape ca o seară, grăbită ca un ceas,
Cumplită ca o fiară, ți-e moartea la un pas.
Subțire ca o ață, ușoară ca un nor
Se scurge-a ta viață, sărmane călător.

[v2]
O, stai și te-ngrozește de tot ce ai în drum
Ce-n noapte te pândește de dincolo de-acum!
Trezește-te și-L cere pe Domnu-n ajutor
Cu ultima-ți putere, sărmane călător!

[v3]
Doar Jertfa Crucii Sale, doar Scumpul Sânge-al Său
E-un Preț iertării tale și sufletului tău.
Primește-L și-L urmează cu-ntregul vieții dor,
Căci ziua ta-nserează, sărmane călător!