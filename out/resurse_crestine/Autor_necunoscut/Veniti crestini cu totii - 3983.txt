[title]
Veniti crestini cu totii {author: {Anonim}, {rcId: {3983}}

[sequence]
v1,v2,v3,v4,v5,v6

[v1]
Veniți creștini cu toții
Vedeți Fiul Mariei
În orașul Betleem
Este-nfășurat în fân.

[v2]
Cum umbla în lung și-n lat
Și locul nu și-a aflat
Cât îi orașul de mare
A-ntrebat pe fiecare.

[v3]
Întreabă din casă-n casă,
Nimeni n-o lasă să nască.
O, orașe, Betleeme,
N-ai tu credincioși în tine.

[v4]
Nu lași tu pe Maria
Să nască pe Mesia.
Să-i dai tu puțin locaș
Celui mai sfânt Copilaș

[v5]
Pat moale și scutece
I-au dăruit vitele.
Lumină i-a dăruit
O stea de la răsărit.

[v6]
Peștera cea-ntunecoasă
A fost a Domnului casă.
La venirea Sa în lume
Din vina ta, Betleeme.