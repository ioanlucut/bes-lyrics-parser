[title]
Sarman alergator spre moarte {composer: {Anonim}, {rcId: {61898}}

[sequence]
v1,c,v2,c,v2,c,v3,c,v4,c,v5,c

[v1]
Sărmani alergători spre moarte,
Priviți cum vă-nșelați mereu:
Luptând pentru cununa lumii,
O pierdeți pe-a lui Dumnezeu.

[c]
Treziți-vă, treziți-vă!
Strigă azi un glas duios,
Treziți-vă, treziți-vă!
Treziți-vă pentru Hristos!

[v2]
Orbiți de patimi vinovate,
Robiți de-al trupului folos,
Râvniți a lumii fericire
Și-o lepădați pe-a lui Hristos.
Lăsa-ve-ți mâine ce-aveți astăzi
Cum faceți azi cu ce-aveați ieri,
Și-așa vă vindeți mântuirea
Pe-nșelătoarele păreri...

[v3]
Uitând de Adevărul unic,
Azi nu-l mai știți de e sau nu-i,
Căutând prea multe adevăruri,
Nu mai găsiți cărarea lui.

[v4]
Și veșnic nu veți mai cunoaște
Ce este drept din ce-i nedrept,
Și-aceasta vă va fi osânda
Umblării-n drumul ne-nțelept.

[v5]
De-atâtea ori s-a spus aceasta
Și se va mai striga-n pustiu,
Dar poate cineva ascultă
Cât încă tot nu-i prea târziu.