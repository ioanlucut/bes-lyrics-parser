[title]
Intr-o noapte linistita {author: {Anonim}, {rcId: {151391}}

[sequence]
v1,c,v2,c2,v3,c3,v4,c4

[v1]
Într-o noapte liniștită
În orașul Betleem
Jos în ieslea cea umilă
S-a născut Emanuel.

[c]
Îngeri cântă Osanale!
Pace-n cer și pe pământ,
Căci din slăvile divine
Mesia s-a coborât.

[v2]
Îngerul le duce vestea
Mai întâi păstorilor.
Ce stăteau în miez de noapte,
Păstorindu-și turma lor.

[c2]
Nu vă temeți!, nu vă temeți!
Vestea bună eu v-aduc!,
În Betleemul din Iudeea
Mântuirea s-a născut.

[v3]
Iar pe cer o stea apare
Strălucind mai luminos.
Trei magi de la răsărit vin
Ca să-L vadă pe Hristos.

[c3]
Aur smirnă și tămâie
Pruncului ei au adus.
Lui se-nchină cu iubire
Preamărind pe cel de sus.

[v4]
Haideți toți cu bucurie
Pruncului să ne-nchinăm.
Lui să-i dăm inima toată,
Viața-ntreagă să-i predăm.

[c4]
Haide-ți să-I cântăm Mărire!
Tatălui din cerul sfânt,
Pentru marea Lui iubire
Ce-a trimis-o pe pământ.
Să răsune azi cântarea,
Peste munți și peste văi.
Căci ni s-a născut salvarea
Isus Hristos Emanuel.