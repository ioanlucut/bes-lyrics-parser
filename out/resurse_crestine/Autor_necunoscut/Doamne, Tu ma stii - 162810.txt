[title]
Doamne tu ma stii {composer: {Anonim}, {rcId: {162810}}

[sequence]
v1,v2,v3,v4

[v1]
O, Doamne, Tu mă știi în amănunt
Și ochii Tăi mă văd așa cum sunt,
/: Cu certitudini și-ndoieli, cu rău și bine
Și cu căderi, de care mi-e rușine :/

[v2]
Mă știi când greu mă lupt s-ajung la mal,
Când merg ca Petru pe-ndoielnic val,
/: Mă știi când sunt Maria Magdalena,
Când crucea port ca Simon din Cirena. :/

[v3]
Mă știi și când mă lupt să fac ce-i drept,
Și când mi-e rostul vieții ne înțelept;
/: Când dau prilej ispitei să mă-mbie,
Dar și când sunt o limpede solie. :/

[v4]
Mă știi când sunt în Tine-ncrezător.
Tu știi cât lut e-n mine și cât dor.
/: O, Doamne, Tu mă știi în amănunt
Valoarea mea e cât în Tine sunt! :/