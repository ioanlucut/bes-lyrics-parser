[title]
O fratii mei cu gandul inspre voi {author: {Anonim}, {rcId: {165574}}

[sequence]
v1,v2,v3,v4

[v1]
O, frații mei, cu gândul înspre voi
Mă-ntorc acum și vă privesc în taină
Și văd cum fericirea din Isus
V-a-nvăluit curat, ca și o haină.
Și parc-ați vrea să spuneți tuturora
Că-n ceruri sus ne-așteaptă o iubire
Ce va veni odată întru-un nor -
E tainicul, neprihănitul Mire.

[v2]
Prieten drag, ce stai nepăsător,
Isus îți face azi cu drag chemarea,
Iar glasul Lui e blând și iubitor;
În Tine, doar în Tine e salvarea.
Ai vrut în lumea asta de nevoi
Să-ți faci un rai, ce vagă cutezanță!
Gândește-te că pleci cu pumnii goi
Și unde pleci tu n-ai nicio speranță.

[v3]
Degeaba vei căuta atunci scăpare
În plânset și în lacrime șuvoi.
Nemângâiat și fără alinare,
Te vei uita atunci cu ochii goi.
Iar dincolo de chinul tău cel veșnic,
Pe-ai Lui aleși îi vei vedea cântând
În haină albă, albă de mireasă,
Măreața nuntă-a Mirelui serbând.

[v4]
În ochii lor vedea-vei fericirea
Cum n-ai văzut în ochii nimănui,
Iar tainicul, neprihănitul Mire
Își va servi cu drag Mireasa Lui.
Și înc-o dată El se va încinge
La nunta Lui, în Canaanul Sfânt,
Și-și va servi cu mâini ce-au stat în cuie
Mireasa Lui de jos de pe pământ.
Priviți în jur, pământul este gata
Să-ntâmpine un Creator divin.
Priviți cum cântă toate: ”
Maranata!”
Mărire Ție-n veci de veci! Amin!