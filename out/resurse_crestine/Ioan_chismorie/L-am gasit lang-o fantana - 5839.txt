[title]
L-am gasit lang-o fantana {author: {Ioan Chismorie}, {rcId: {5839}}

[sequence]
v1,c,v2,c,v3,c,v4,c,v5,c

[v1]
L-am găsit lang-o fântână
Obosit de drum, setos;
Mi-a cerut apă să beie,
Dar n-am știut că e Hristos.

[c]
Mi-a fost rușine să stau de vorbă,
Dar El nu S-a rușinat;
Mi-a spus că-n ceruri îngerii cântă,
Și-o haină albă El mi-a păstrat.

[v2]
Am vorbit cu El obraznic
Și L-am privit cu dispreț,
Fără să știu că El pe mine
Pune-așa de mare preț.

[v3]
Nu L-am mai văzut vreodată,
Dar când spuse-al meu secret,
Mă-nchinai, privindu-I fața,
Și am zis: „
Tu ești profet!”

[v4]
Toată viața mea întreagă
Cum a fost, mi-a arătat;
Am văzut că-i ruinată,
Dar mi-a spus că m-a iertat.

[v5]
Nu L-am mai văzut vreodată
Așa trist precum era;
Dar mi-a spus că El mă iartă
Și, așa cum sunt, mă vrea.