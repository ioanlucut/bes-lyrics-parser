[title]
Mi-e dor {author: {Mina Ianovici}, {rcId: {157720}}

[sequence]
v1,c,v2,c

[v1]
M-a cuprins un dor de Dumnezeu
Și frica morții în dor s-a risipit,
La El se află tot ce caut eu,
Acolo plec, de-acolo am venit.
Mă simt sleit de-atâtea căutări,
Parcă-s blocat într-o uimire tristă.
Nu am răspunsuri, am doar întrebări
Și-un dor de Dumnezeu, care persistă.

[c]
Mi-e dor, mi-e dor de visul împlinit,
Mi-e dor de zbor de libertate,
Mi-e dor de tot ce e frumos,
De înfloriri și de dreptate.
Mi-e dor, mi-e dor de clipa fericirii
Și a desprinderii de greu,
Mi-e dor să nu-mi mai fie dor,
Să fiu mereu cu Dumnezeu.

[v2]
În Ceruri, sus e locul ce m-așteaptă,
La capăt de cărare obosit.
Voi fi iertat de-o seamă de păcate,
Că mai presus de toate, L-am iubit.
Și voi fi smuls din gheara căutării,
Din dorul ce mi-a ars ființa toată,
Când, în sfârșit, eu voi iubi prezentul,
Cântând lui Dumnezeu ca niciodată.