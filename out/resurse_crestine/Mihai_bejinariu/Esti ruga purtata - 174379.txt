[title]
Esti ruga purtata {author: {Mihai Bejinariu}, {rcId: {174379}}

[sequence]
v1,v2,v3

[v1]
Ești ruga purtată pe aripi de vânt
Ești soare în ceruri și jos pe pământ
Ești pâinea vieții ești pâinea de sus
Ce Tatăl ne-a dat-o prin Tine Isus
Tu Doamne ești totul în inima mea
Pe Tine te laud te chem cu credință
Din tot ce am astazi nimic n-aș avea
/De n-ai fi Tu Doamne să-mi dai biruință/ (2x)

[v2]
Când sufletul plânge zdrobit și înfrânt
O rugă se-nalță și zboară pe vânt
Tu vii lângă mine mă treci peste hău
Durerea mi-o poartă doar umărul Tău
Atât ești de mare și-atunci când mă cerți
Când stau cu durerea și vina în pleoape
Atâta mă mângâi și-atâta mă ierți
/Și-atâtea necazuri Te simt de aproape/ (2x)

[v3]
Ești inima toată ești viața din ea
Tu Doamne Isuse ești dragostea mea
Mă duc lângă Tine în cerul Tău Sfânt
Acolo mi-e casa, nu jos pe pământ
Și viața din mine și sufletul meu
Lumină din rugul ce-mi arde-nainte
În toate acestea ești Tu Dumnezeu
/În toate acestea ești Tu Doamne Sfinte/ (2x)