[title]
Fie-ti mila doamne si de mine {author: {Maria Șimon}, {rcId: {235242}}

[sequence]
v1,c,v2,c,v3,c,v4,c

[v1]
Am privit în jur și-am spus adesea, Doamne:
„
Viața e atâta de scurtă și de grea.!
Fericirea fără Tine nu există,
Fără Tine doar pustiul este-n ea!”

[c]
Fie-Ți milă, Doamne și de mine,
Asta vreau să fie ruga mea!
Nu-Ți întoarce Fața de la mine,
Chiar dacă-am greșit ’naintea Ta!

[v2]
Zilele și anii trec așa de iute,
Trece însă viața mea spre veșnicii!
Dar Te rog să fii cu mine, drag Isuse,
Să-mi conduci a mea viață zi de zi!

[v3]
Doar cu Tine soarele pe cer străluce
Chiar de cerul inimii e înnorat,
Întristarea o prefaci în bucurie,
Doar cu Tine-i sărbătoare ne-ncetat!

[v4]
Nu știu câte zile eu mai am din viață.
Tu ai pus la zile, Doamne, un hotar,
Dar ajută-mă, Te rog, iubit Stăpâne,
Să nu-mi fie alergarea în zadar!