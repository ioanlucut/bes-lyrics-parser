[title]
De cate ori eu te-am chemat {author: {Maria Șimon}, {rcId: {231308}}

[sequence]
v1,c,v2,c,v3,c

[v1]
De câte ori eu Te-am chemat Tu mi-ai răspuns,
Privirea înspre min’ cu drag Ți-ai îndreptat,
Cu dragoste Tu m-ai privit căci mă iubești
Și în iubirea Ta cu drag m-ai mângâiat!

[c]
Când trist am fost m-ai mângâiat,
De-am fost căzut m-ai ridicat,
De-am fost bolnav m-ai vindecat,
Mereu dragostea Ta m-a ajutat!
Isuse, vreau să-Ți mulțumesc
Căci ochii Tăi mereu mă privesc,
Tu-mi vei rămâne necurmat
Prieten bun și-adevărat, Isuse drag!

[v2]
Tu ai venit, Isus, cu binecuvântarea
Și-mi însoțești cu drag aici pasul grăbit,
Cu Tine eu străbat ades pustiul, marea
Și mă ridici mereu să fiu un mântuit!

[v3]
Când sunt cu Tine, Tată, sufletu-mi vibrează,
Emoții vii tot mai mult mă copleșesc,
Nădejdea în credință-n suflet ’naintează,
Speranța se topește-n harul Tău ceresc!