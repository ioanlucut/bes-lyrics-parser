[title]
Doamne scapa-ne de moarte si de mari nevoi {author: {Maria Șimon}, {rcId: {203878}}

[sequence]
v1,c,v2,c,v3,c

[v1]
De privești Pământul azi în lung și-n lat,
De groază și durere este-nconjurat;
Plânge omenirea de-al zbuciumului chin,
Peste tot în lume necaz și suspin!
De la răsărit până la apus
A venit urgia pe întreg Pământ,
Fără să avem nici un răspuns...

[c]
Doamne Sfânt, totul e în mâna Ta!
Tu le știi pe toate și de ce-i așa,
Noi greșit-am mult și Te-am supărat,
Tu Ți-ai întors fața și Te-ai întristat!
Dar astăzi Te rugăm, îndură-te de noi,
Scapă-ne de boală și de mari nevoi,
Scapă-ne de moarte și de mari nevoi!

[v2]
Tu ai lăsat izvorul de binecuvântări
Pe întreg Pământul în cele patru zări,
Ploaia îndurării ai revărsat,
Mii de ani la rând neîncetat,
Dar omul deseori nu te-a lăudat,
Nu Ți-a adus slavă, nu Ți s-a închinat,
Departe de Tine ades a plecat!

[v3]
Dumnezeule, Tu ești minunat,
Tu ești Tatăl nostru viu și adevărat!
Noi suntem țărână, suntem praf în vânt,
Te rugăm Te-ndură de întreg Pământ!
Noi greșit-am mult înaintea Ta,
Deseori în viață nu Te-am ascultat,
Dar Te rugăm întoarce-ți spre noi fața Ta!