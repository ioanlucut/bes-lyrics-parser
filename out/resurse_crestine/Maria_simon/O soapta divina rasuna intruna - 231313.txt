[title]
O soapta divina rasuna intruna {author: {Maria Șimon}, {rcId: {231313}}

[sequence]
v1,c,v2,c,v3,c,v4,c

[v1]
O șoaptă divină răsună întruna
De peste veacuri cu drag,
Căci El mântuiește, pe-oricine primește
Și dă mântuire în dar!

[c]
Brațele Sale sunt larg deschise
Pentru orice păcătos,
Mai cheamă cu iubire, să dea mântuire
Și viață veșnică-n dar!

[v2]
În dragostea-I mare El dă iertare
Și cheamă pe orice rănit,
El vindecă rana, alungă durerea
Și vrea să fii fericit!

[v3]
Spune-I necazul, spune-I suspinul
Și El te va asculta,
El știe durerea, cunoaște tristețea
Oricât ar fi de grea!

[v4]
Ridică-ți privirea și cheamă-L pe Domnul,
Doar El te va ridica!
Din groapa adâncă te pune pe Stâncă
Și te va vindeca!