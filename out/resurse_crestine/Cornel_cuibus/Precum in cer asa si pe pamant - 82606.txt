[title]
Precum in cer asa si pe pamant {composer: {Cornel Cuibus}, {rcId: {82606}}

[sequence]
v1,c,v2,c,v3,c,v4,c,v5,c,v6,c,v7,c

[v1]
O, Doamne fă să vie a Ta împărăție,
Și voia Ta să fie, de-acum pe-acest pământ.
Ne iartă Tu de toate, de orișice păcate
Și dă-ne libertate prin Duhul Tău, cel Sfânt.

[c]
Precum în cer și pe pământ, am vrea o Doamne, Tată Sfânt
Ca să se facă voia Ta, să nu mai fie lumea rea.
Să fie numai oameni buni, să fie numai rugăciuni
Să fie dragoste-n cuvânt, precum în cer și pe pământ.

[v2]
Și voia Ta, o Tată, am vrea în lumea toată,
Să fie arătată și toți s-o împlinim.
Să nu mai fie ură, în lume și-n natură
Și toți după scriptură, de-acum să trăim.

[v3]
O, Doamne fă să crească iubirea Ta cerească
Pe toți să ne sfințească căci Doamne, Tu ești Sfânt.
În numele Tău mare, să aibă fiecare,
Și pâine de mâncare și hrană din Cuvânt.

[v4]
Când lumea ne invită pe calea rătăcită
Ne scapă de ispită și dă-ne harul Tău.
C-a Ta e-mpărăția și slava, veșnicia,
O dă-ne bucuria, căci Tu ești Dumnezeu.

[v5]
Să nu ne biruiască, dorința cea lumească,
Iubirea Ta cerească, revars-o în șuvoi.
Precum e-n ceruri sfinte am vrea și noi Părinte
Ca să-Ți aduci aminte, o Doamne și de noi.

[v6]
Ajută-ne o Tată, ca viața noastră toată
Să fie nepătată doar Ție să-Ți slujim.
O iartă-ne greșeala, păcatul, îndoiala,
Și vindecă-ne boala, de care suferim.

[v7]
Iubirea Ta cea mare să schimbe orice stare,
Să dăm și noi iertare la cei ce ne-au greșit.
Când lumea ne-amenință, Tu dă-ne biruință
Să-nvingem prin credință, necazuri și-ncercări.
Căci mila biruiește, o Doamne ne ferește
De ura care crește și face dezbinări.