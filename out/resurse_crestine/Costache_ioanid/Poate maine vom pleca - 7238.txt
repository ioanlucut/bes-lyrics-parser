[title]
Poate maine vom pleca {composer: {Costache Ioanid}, {rcId: {7238}}

[sequence]
v1,c,v2,c2,v3,c3

[v1]
O, poate mâine vom pleca
Spre-acele zări senine,
Și ce-am putut aici lucra?
Ce dragoste? Cât bine?

[c]
În urma vieții lui Isus
Stă turmă lângă turmă.
Dar noi cu ce vom merge sus?
Și ce lăsăm în urmă?

[v2]
Isus ne-a dat un Ghetsimani,
O Golgotă, un nume
Ce timp de două mii de ani
A-mbogățit o lume.

[c2]
Cuvântul care ni l-a spus
Mereu în inimi scurmă.
Dar noi cu ce vom merge sus?
Și ce lăsăm în urmă?

[v3]
Cu fiecare strop de plâns,
Cu fiecare rană,
Isus veșmânt de har ne-a strâns
Și aur de coroană.

[c3]
O primăvară ne-a adus
Ce-n veci nu se mai curmă.
Dar noi cu ce vom merge sus?
Și ce lăsăm în urmă?