[title]
Nu nu suntem un vis o intamplare {composer: {Costache Ioanid}, {rcId: {1802}}

[sequence]
v1,v2,v3,v4,v5,v6

[v1]
Nu! Nu suntem un vis, o întâmplare,
Un lut de sine însuși frământat,
/: Ci ne-a zidit o Forță creatoare,
O-nțelepciune fără de hotare;
Există Dumnezeu, există Dumnezeu cu-adevărat! :/

[v2]
Nu! Nu suntem jivine-ntunecate
Mânate de un bici ne-nduplecat,
/: Ci noi avem un duh și-o libertate
Și-o inimă ce pentru ceruri bate;
Există Dumnezeu, există Dumnezeu cu-adevărat! :/

[v3]
N-ar fi simțit în veci de veci tărâna
Surâsul unui crin imaculat,
/: De n-ar fi-ntins Atotstăpânul mâna
Să umple-n noi de simțământ fântâna;
Există Dumnezeu, există Dumnezeu cu-adevărat! :/

[v4]
Avem cu noi Scriptura ca dovadă,
Avem minuni și semne ne-ncetat,
/: Iar cine vrea pe Dumnezeu să-L vadă,
Să stea în fața Lui pe baricadă!
Există Dumnezeu, există Dumnezeu cu-adevărat! :/

[v5]
Nu-i calea noastră vesnic însorită,
Nu-i viața totdeauna un palat,
/: Dar o trăim, căci merită trăită,
Când peste lumea asta mărginită,
Există Dumnezeu, există Dumnezeu cu-adevărat! :/

[v6]
Nu! Nu suntem neanț! Ce fericire!
Supremul Adevăr S-a revelat;
/: Isus e-n noi, lumină și iubire,
Iar moartea e un zbor spre nemurire.
Există Dumnezeu, există Dumnezeu cu-adevărat! :/
Ce minunat!