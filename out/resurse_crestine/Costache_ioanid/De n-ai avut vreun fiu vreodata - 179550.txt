[title]
De n-ai avut vreun fiu vreodata {composer: {Costache Ioanid}, {rcId: {179550}}

[sequence]
v1,v2,v3,v4

[v1]
De n-ai avut un fiu vreodată
Legat in lanțul cel mai greu,
/: De nu ți-a fost o clipă dată,
Un osândit, să strige: „
TATĂ!”,
Nu poți pricepe ce sunt Eu! :/

[v2]
De n-ai avut un fiu in viață
Crescut în veșnic jubileu,
/: De n-a fost dat să-ți moară-n față,
Să simți că inima-ți îngheață,
Nu poți pricepe ce sunt Eu! :/

[v3]
De n-ai avut în bezne-afunde
Un fiu zdrobit ca Fiul Meu,
/: Tu nu poți, omule, pătrunde,
Ca să-nțelegi ce foc ascunde
Cuvântu-acesta: „
Dumnezeu”! :/

[v4]
Dar dac-Odrasla Mea cea dragă
S-a dat sub ochii Mei pe-altar,
/: O, cât aș vrea ca lumea-ntreagă,
În fața Crucii să-nțeleagă,
Că Eu sunt Dragoste și Har! :/