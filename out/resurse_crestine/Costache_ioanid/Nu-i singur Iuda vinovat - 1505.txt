[title]
Nu-i singur iuda vinovat {author: {Costache Ioanid}, {rcId: {1505}}

[sequence]
v1,v2,v3,v4,v5,v6,v7

[v1]
Nu-i singur Iuda vinovat
De sângele ce se dădu,
Nici marii preoți, nici Pilat,
/: Ci Iumea-ntreagă prin păcat!
Și eu, și tu! :/

[v2]
Nu drumul greu spre Golgota,
Nici biciul, când Isus căzu,
Și-atât nici crucea nu-L durea,
/: Cât noi, povara cea mai grea,
Și eu, și tu! :/

[v3]
Nu patru cuie L-au împuns,
Când trupul silnic se zbătu,
Ci noi, cu sufletul ascuns,
/: Cu mii de patimi L-am străpuns
Și eu, și tu! :/

[v4]
Nu farisei și cărturari,
Nu preoții de frunte, nu!
Și noi am râs cu ochi murdari
/: Și noi suntem cei doi tâlhari,
Și eu, și tu! :/

[v5]
Și nu ostașilor, prin sorți,
Cămașa albă și-o dădu,
Ci tuturor! - Dar tu, o porți?
/: Și fără ea toți suntem morți,
Și eu, și tu! :/

[v6]
Nu-n stâncă, printre lilieci,
Și nu sub lespede zăcu,
L-am îngropat ca pentru veci
/: Sub piatra unor forme reci,
Și eu și tu! :/

[v7]
Și-acum Isus cel judecat,
Azi El te-ntreabă: Da ori nu?
Ești tu sau nu ești vinovat?
/: Eu am spus ”
Da!” - Și-am fost iertat
Eu am spus ”
Da!”: Dar Tu, dar tu? :/