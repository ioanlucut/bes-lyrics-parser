[title]
E dimineata isuse bland {composer: {Costache Ioanid}, {rcId: {190286}}

[sequence]
v1,v2,v3

[v1]
E dimineață, Isuse blând,
Spre Cer se-nalță întâiul gând.
/: Cu prima rază Te regăsesc,
Te știu de pază și-Ți mulțumesc. :/

[v2]
E dimineață, Iubit Isus,
Somnul mă-nvață să fiu supus.
/: Și iar sub soare când mă trezesc,
Mă uit în zare și-Ți mulțumesc. :/

[v3]
Și-odată-n viață mă voi trezi
Privind în față eterna zi...
/: Salvat prin cruce, prin har ceresc,
Isuse dulce, Îți mulțumesc! :/