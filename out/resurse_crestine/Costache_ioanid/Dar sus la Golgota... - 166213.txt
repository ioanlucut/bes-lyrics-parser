[title]
Dar sus la golgota {author: {Costache Ioanid}, {rcId: {166213}}

[sequence]
v1,c,v2,c,v3,c,v4,c,v5,c

[v1]
E plin de miraje pămîntul,
de patimi ce-atrag în noroi.
Mușcăm din păcat tot mai lacomi
și tot mai flămînzi și mai goi.

[c]
Tu nu știi că sus pe Golgota,
cu pieptul de-o lance străpuns,
sub norii ce-ntunecă bolta,
ne-așteaptă cu lacrimi Isus.

[v2]
Dar sus, la Golgota, pe cruce,
cu pieptul de-o lance străpuns,
la tainica vremii răscruce,
ne-așteaptă cu lacrimi Isus.

[v3]
În ritm de stridente orchestre,
perechile lumii petrec,
crezînd că-s mai tari decît moartea,
spre brațele morții se-ntrec.

[v4]
Aleargă mașini pe artere.
Rachete zvîcnesc printre nori.
Tresare Selena-n cratere.
Saturn e cuprins de fiori.

[v5]
Tu, rege al vremilor noastre,
tu, om ce străbați prin stihii,
tu știi să te-nalți către astre,
dar taina supremă n-o știi.