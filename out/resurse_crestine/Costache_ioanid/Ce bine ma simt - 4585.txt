[title]
Ce bine ma simt {composer: {Costache Ioanid}, {rcId: {4585}}

[sequence]
v1,v2,v3,v4

[v1]
Ce bine mă simt când în clipa cea grea
Aud glasul Tău cum mă cheamă.
/: O, pune-mi în inimă liniștea Ta
Și scapă-mă, Doamne, de teamă. :/

[v2]
Apucă-mi Tu brațul, puternic, și ia-l,
Când marea mă-nvolbură-n spume.
/: Rămâi lângă mine la oricare val,
Și scapă-mă, Doamne, de lume. :/

[v3]
Ajută-mi privirea spre Tine să țin,
Predat închinării depline,
/: Așterne-o maramă pe tot ce-i străin
Și scapă-mă, Doamne, de mine. :/

[v4]
Ce bine mă simt când în ceasul cel greu
Simt liniștea-n piept cum revine.
/: O, scapă-mă, Doamne, de tot ce-i al meu
Și umple-mă-n totul de Tine. :/