[title]
Ochii tai sunt isuse adanci splendori {composer: {Costache Ioanid}, {rcId: {123316}}

[sequence]
v1,v2,v3,v4

[v1]
Ochii Tăi sunt, Isuse, adânci splendori,
Iar privirea-Ți spre mine ca mii de sori.
Oglindească-se-n mine-așa
Ca un soare, lumina-Ți grea,
Să se vadă în mine splendoarea Ta.

[v2]
Fără seamăn în veci, frumusețea Ta
Să se vadă răsfrântă-n făptura mea.
Drag Isus, Te aștept să vii,
Tot - în mine - pe veci, să-nvii,
Frumusețea din mine doar Tu să-mi fii.

[v3]
Să trăiască în mine-al Tău Nume Sfânt,
Proslăvire să-Ți vină din tot ce cânt.
Suflete-al meu, cântarea mea
Numai Domnului drag aș vrea
Nesfârșită mărire, în veci, să-I dea.

[v4]
Fie-mi Sfântul Tău Duh mângâierea mea,
Eu să-I dau ca sălaș toată inima.
Binecuvântări de sus
Mi-nsoțească-ntreg rodu-adus,
Cina Ta și cu mine s-o-mparți, Isus.