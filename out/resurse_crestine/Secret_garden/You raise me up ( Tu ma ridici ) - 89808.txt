[title]
You raise me up ( tu ma ridici ) {author: {Secret Garden, Traducere RO}, {rcId: {89808}}

[sequence]
v1,c,v2,c,v3,c,v4,c,v5,c

[v1]
Când sunt lovit și sufletul îmi plânge,
Necazuri am și inima mi-e grea
Și când puterea-ntreagă mi se frânge
Te chem să vii, să-mi stai alăturea.

[c]
Tu mă ridici, să pot să stau pe munte,
Tu mă ridici, când valuri mă lovesc
Când sufletu-mi de Tine vrea s-asculte
Mă porți pe umeri spre-un liman ceresc.

[v2]
Când inima-mi poveri prea multe duce,
Când sufletul îmi este obosit,
Nehotărât când stau la vreo răscruce
Te chem să vii și Te aștept smerit.

[v3]
Tu-mi ușurezi orice poveri și zbateri,
Mă porți pe brațe ca pe-un fiu iubit
În dragostea-Ți, de orice rău mă aperi
Asupra mea veghezi necontenit.

[v4]
M-ai învățat să urc mereu spre culme,
Pe ape să pășesc neînfricat
Mereu să calc doar pe-ale Tale urme,
Să fiu de Tine binecuvântat.

[v5]
Ajută-mi să rămân în sfânta-Ți pace
Să mă încred doar în cuvântul Tău
Atunci vrăjmașul rău n-are ce-mi face
Căci sunt mereu păzit la sânul Tău.