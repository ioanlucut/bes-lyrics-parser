[title]
Pe drumul scurt al vietii tale {composer: {Efraim}, {rcId: {114061}}

[sequence]
v1,v2,v3,v4,v5,v6,v7,v8,v9

[v1]
Pe drumul scurt al vieții tale
Pe care-așa grăbit alergi,
N-ai vrea să-ți pui o întrebare
De unde vii și unde mergi?

[v2]
Cunoști, tu, îndeajuns cărarea
Pe care-așa ușor pășești?
Ți-ai pus vreodată întrebarea
De mergi tu bine sau greșești?

[v3]
N-ai vrea să meditezi o clipă
Asupra sufletului tău?
Să-ți vezi viața ta pătată,
Să te întorci la Dumnezeu?

[v4]
Ți-e negru sufletul de patimi.
Ești obosit și întristat.
Iar ochii tăi sunt plini de lacrimi,
N-ai vrea să fii tu mângâiat?

[v5]
Tu, cel ce cauti fericirea,
N-ai vrea să te-ntâlnești cu ea?
O, nu dorești, tu, mângâiere,
Și-o haină albă, ca de nea?

[v6]
Zadarnic cauți mângâiere
În fapte rele și-n păcat.
Acestea-s doar o amăgire,
Iar tu rămâi tot înșelat!

[v7]
Căci setea ce o porți în tine,
E setea sufletului tău.
Și-aceasta poate s-o aline
Doar Unul singur: Dumnezeu!

[v8]
El e Acel ce te susține,
El e al tău Mântuitor,
El a lăsat și pentru tine
Să curgă-al vieții sfânt izvor!

[v9]
El chiar acuma te primește.
Să vii smerit la crucea Lui!
Te spală și te curățește
Și-ți dă cununa harului!