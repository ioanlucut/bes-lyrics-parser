[title]
Veniti la izvor {author: {Sanja Cristea Tiberian}, {rcId: {112311}}

[sequence]
v1,v2,v3,v4,c

[v1]
Se pierd în lanuri razele de soare
Domoale cum e apa unui râu
Le-mbrățișează cald, e sărbătoare,
E sărbătoarea spicelor de grâu.

[v2]
Odaia cea de sus ne-așteaptă iară
Să ne unim în post și rugăciuni
Să-Și pună Domnul mâna peste țară,
Să facă iarăși semne și minuni.

[v3]
Priviți cum geme și suspină firea...
E vremea să ne-ntoarcem la Elim!
Aici e Dumnezeu, e mântuirea!
E Dumnezeu ce vrea ca să trăim!

[v4]
Veniți degrabă toți, cu mic, cu mare
Revarsă Domnul Duhul, cum a spus
Răsuna trâmbițe, e sărbătoare!
Veniți să stăm la dreapta lui Isus!

[c]
Veniți să cântăm,
Să ne bucurăm,
Veniți la izvorul de har!
Veniți să primim,
Veniți să cinstim,
Revărsarea mărețului dar!