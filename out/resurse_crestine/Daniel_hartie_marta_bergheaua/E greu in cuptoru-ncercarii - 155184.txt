[title]
E greu in cuptoru-ncercarii {author: {Daniel Hartie, Marta Bergheaua}, {rcId: {155184}}

[sequence]
v1,c,v2,c,v3,c

[v1]
E greu în cuptoru-ncercării
E greu dar să fie slăvit
Acel ce trimite-ncercarea
E Domnul, e Tatăl cel sfânt!
E greu când cunoști suferința
Și gemi făr a fi mângâiat
Doar Domnu-ți cunoaște durerea
Doar El ți-e alin neîncetat.

[c]
El este cu tine-n cuptor
Isus leagă răni care dor
Nu plânge, nu fi întristat
Și Domnul pe cruce a îndurat
De ești frământat și zdrobit
Nicicând El nu te-a părăsit
Mai rabdă puțin a rămas
Se stinge al focului ceas.

[v2]
E greu în cuptoru-ncercării,
E greu când în ceasul târziu,
Tu strigi cu nespusă durere
La Domnul ce pururi e viu
Te simți singuratic pe lume
De semeni ai fost părăsit
Doar Domnul în marea-ndurare
Mereu lângă tine a venit.

[v3]
Așa modelează doar Domnul
Ființa iubită de El
Căci focul topește-n noi zgura
Curați ca să fim pentru cer
Așa modelează Mesia
În foc în cuptor deseori
Ca noi să-l cunoaștem mai bine
Și-n veci noi să-i fim slujitori.