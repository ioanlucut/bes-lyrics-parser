[title]
Am aflat pe domnul meu {composer: {Daniel Hartie, Marta Bergheaua}, {rcId: {153041}}

[sequence]
v1,c,v2,c,v3,c

[v1]
Am aflat pe Domnul meu, nu mai sunt străin,
Nu mai sunt descurajat, când necazuri vin.
Am aflat pe Tatăl meu, nu mai sunt orfan,
Merg voios cu Domnul meu înspre Canaan.

[c]
Ce Tată bun e Dumnezeu!
Mă-încred în brațul Său mereu!
Ce Har să fii copilul Său,
Nu mă tem cu El de niciun rău!

[v2]
Am aflat pe Domnul meu, singur nu mai sunt.
Am cui spune păsul meu pe acest pământ.
Stau cu El în părtășii zile, nopți la rând,
Îi spun focul inimii, pe genunchi plângând.

[v3]
Am aflat pe Dumnezeu, El m-a căutat,
Când departe rătăceam în al meu păcat.
Am aflat dragostea Sa și sunt bucuros,
Cânt, slăvesc neîncetat pe Isus Hristos!