[title]
Mai seamana-mi in cuget; sfinteste-ma isuse {composer: {Nicu Cozma}, {rcId: {115890}}

[sequence]
v1,c,v2,c,v3,c,v4,c,v5,c

[v1]
Mai seamănă-mi în cuget dorința de sfințire
Și pune-mi Tu în suflet curata Ta iubire.
Și tot ce fac în viață, Isuse pe pământ,
Să fie o povață urmașilor oricând.

[c]
/: Sfințește-mă, Isuse!
Și sfânt voi fi mereu
Și viața-mi va fi sfântă
Și-n trai, și-n gândul meu! :/

[v2]
Iar când voi sta la masă cu Tine-n veșnicie,
Când firea-mi va fi arsă ca Tine eu voi fi.
Și azi nădejdea asta îmi dă puteri crescând
Când eu trăiesc năpasta, cu Tine sunt în gând.

[v3]
Te chem cu-ndurerare, Stăpâne Minunat
Și-ți cer eliberare din starea de păcat.
Greșelile din viață adânc m-au întristat,
Chiar lacrimi am pe față și-un duh ce-i apăsat.

[v4]
Aș vrea să-Ți fiu, Isuse, sămânța roditoare
Cu gândurile-aduse la sfintele-Ți picioare.
Și faptele-mi trăite să oglindească-n ele,
Durerile simțite de Tine-n chinuri grele.

[v5]
Când drumul îl voi pierde scăpând din ochi cărarea,
Cuvântul să mă-ndrepte și să-mi arate Calea!
Să nu te caut Doamne la turmele străine,
Să-ți recunosc eu vocea din mii de voci păgâne.