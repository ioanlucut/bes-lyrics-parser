[title]
De ce se-aud pe uliti astazi {author: {Nicu Cozma}, {rcId: {115893}}

[sequence]
v1,c,v2,c,v3,c,v4,c,v5,c

[v1]
De ce se-aud pe uliți astăzi
Pribegi cu cântece de jale ?
De ce se-aud din depărtare
Chemări spre lanurile Tale ?
De ce se-aud pe uliți Doamne,
Cântări ca-n vremea lui Samson ?
De ce nu-i har si bogăție,
Ca-n vremile lui Solomon ?

[c]
Și Glasul Tău acum răspunde
Că timpul este spre-mplinire
Că-n voia Ta se pot ascunde
Doar cei ce cred în nemurire!

[v2]
De ce și firea astăzi, Tată
Suspină tot mai greu, mai greu ?
Și vrea descoperirea toată
A fiilor lui Dumnezeu ?
De ce păcatul ne robește
Și ia proporții tot mai mult
De ce în valuri noi ne pierdem
Și în al lumii greu tumult ?

[v3]
De ce în satele române
Cuvântul Tău nu e vestit ?
Și-atâtea suflete păgâne
Se duc spre-un arzător sfârșit ?
De ce acei ce au viața
Și Pâinea cea de veci primită
N-o dau și celor ce-n ispite
Trăiesc o viață amăgită ?

[v4]
De ce n-aș da viața, Doamne
Să pot rămâne-n voia Ta ?
Și orice Tu mi-ai dat pe lume
Să pot repune-n slujba Ta ?
De ce n-aș fi și eu ca Domnul
Să îi trezesc pe cei ce dorm
Și-apoi la rândul meu Stăpâne
Să fug de pofte și de somn ?

[v5]
Și am răspunsuri din Scriptură
Din Duhul Sfant, din proorocii
Că Tu vei sta mereu alături
De fiii Tăi, de-ai Tăi copii!
De-aceea Glasul Tău, o, Doamne
Îl voi purta și eu mereu
Căutând să-mi onorez chemarea
În slujba Ta, o, Dumnezeu!