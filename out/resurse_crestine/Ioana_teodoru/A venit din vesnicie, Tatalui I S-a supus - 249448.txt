[title]
A venit din vesnicie tatalui i s-a supus {composer: {Ioana Teodoru}, {rcId: {249448}}

[sequence]
v1,c,v2,c,v3,c

[v1]
A venit din veșnicie, Tatălui I S-a supus,
S-a smerit, S-a dat pe Sine pentru toți copiii Lui,
Prinț al păcii, Fiu din Cer, o, Isus, Emanuel,
Ne-ai sfințit, ne-ai împăcat
cu Tatăl Sfânt din Cer!

[c]
S-a născut Pruncul Sfânt, a venit jos pe Pământ,
Mântuire, bucurie și pace aducând!
Să-I cântăm bucuroși, să trăim pentru Hristos!
Să spunem tuturor că avem un Salvator!

[v2]
Azi e zi de bucurie pentru orice muritor:
Îl serbăm cu bucurie pe al nost’ Mântuitor
Noi cu laude-L onorăm, Lui vrem să ne închinăm
Și cu îngerii din Cer cu toții să-I cântăm!

[v3]
Nu-i nimic mai prețios decât să-L ai pe Hristos,
Zi de zi în viața ta, cu El drumu-i luminos.
Orice greu, poveri tu porți,
mergi ’nainte credincios,
El un loc ți-a pregătit în Cer, căci te-a sfințit.