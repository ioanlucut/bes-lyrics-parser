[title]
Biserica mireasa mea {composer: {Titel Băruța}, {rcId: {216316}}

[sequence]
v1,c,v2,c2,v3,c3

[v1]
Aud cântarea ta prin noaptea tot mai grea
Și-o lacrimă de dor străluce-n ochii tăi.
Cu lanțuri te-au legat, și-n peșteri te-au ascuns,
Dar cine ar putea dragostea ta s-o ia?

[c]
Biserică, mireasa Mea, să vin la tine-n taină-aș vrea,
Cuvinte sfinte să-ți șoptesc, plânsul greu să ți-l opresc.
Să trec prin stânca de granit, să mângâi trupul tău lovit,
Și-apoi să te ridic să zbori înspre țara fără nori.

[v2]
Te văd pornind cu greu... soldați în jurul tău;
Convoiul va pleca noaptea-n Siberia.
Văzduhul străbătând, vin duhuri din Adânc
Și lupta ce-a-nceput mai tare-i ca oricând.

[c2]
Biserică, mireasa Mea, Mă rog pentru credința ta.
Căci iadu-ntreg s-a ridicat, și pământul e-ncercat.
Și-aș vrea să-ți dau din Duhul Meu, să-nfrunți puterea celui rău,
Căci noapte mult nu va mai fi: zorii iar vor răsări.

[v3]
Te văd, mireasa Mea, odată peste ani,
Când totul s-a sfârșit și-acasă ai venit.
Când ceru-ntreg va sta uimit în fața ta,
Cununa ce-ai primit în veci va străluci.

[c3]
Biserică, mireasa Mea, tu ești cea mai frumoasă stea.
Că pentru viața ce ți-am dat, totu-n urmă ai lăsat.
Prin frig, bătăi și închisori, și-n fața morții-adeseori,
Pe urma Mirelui iubit ai răbdat și-ai biruit.