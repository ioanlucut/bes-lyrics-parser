[title]
El umbla pe ape si este aproape {author: {Ilie Puha}, {rcId: {122916}}

[sequence]
v1,c,v2,c,v3,c,v4,c

[v1]
El umblă pe ape și este aproape,
Când valul izbește în corăbieri;
Furtuna se-oprește când Domnu-i vorbește,
Căci Domnul e-Același și astăzi și ieri.

[c]
O, voi preaiubiți călători prin vânturi, furtună și nori,
Priviți spre lumina din zori,
Căci vine pe ape Isus, Căci vine pe ape Isus;
Curând vom ajunge la mal, trecând și furtună și val,
Și-n ceruri, pe țărm de cristal, purta-vom cununa de sus.

[v2]
El este cu mine, El este cu tine,
Furtuna când vine, când vin încercări;
Corabia noastră pe ape o ține,
Căci El potolește furtuna pe mări.

[v3]
Să nu ți se pară un vis sau nălucă,
Când El poruncește pe ape să vii;
Tu lasă corabia ta s-o conducă,
Spre țărmuri de aur, cu zori argintii.

[v4]
Corabia noastră prin valuri albastre,
Plutește într-una spre zori argintii;
Prin val și furtună cu Domnu-mpreună,
La țărmuri eterne, curând vom sosi.