[title]
Tot mai strain esti tu prin lume {composer: {Ilie Puha}, {rcId: {74197}}

[sequence]
v1,v2,v3,v4,v5

[v1]
Tot mai străin ești Tu prin lume,
Isus, Mântuitorul meu
/: Și dacă te-am primit în mine
Străin ca Tine sunt și eu! :/

[v2]
Nesuferit Îți e Cuvântul
Așa cum L-ai lăsat, deplin,
/: Și, de-L primesc întreg în mine,
Nesuferit și eu devin! :/

[v3]
Neînțeleasă-Ți este Calea
Ce Tu ai dat-o pe pământ
/: Și, de-o urmez așa cum este,
Neînțeles prin lume sunt! :/

[v4]
Ce dușmănit Ți-e Adevărul
Unde minciuna e-mpărat
/: Și, de ascult cu împlinire,
Sunt dușmănit și-s judecat! :/

[v5]
Împărtășim aceeași soartă
Aici și-n Țara cea de Sus,
/: Îți mulțumesc c-acesta-i Harul,
Mântuitorul meu, Isus! :/