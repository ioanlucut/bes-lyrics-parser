[title]
Jos in valea umbrei mortii {composer: {Harfa Imnurile harului}, {rcId: {164312}}

[sequence]
v1,v2,v3,v4,v5,v6,v7,v8,v9,v10,v11

[v1]
Jos în valea umbrei morții
Sunt lovit de mari dureri
Și n-am pe pământ pe nimeni,
Să-mi aducă mângâieri.

[v2]
Toți mă urăsc fără temei
Și-mi zic că sunt nebun
Cui să-i spun a mea durere?
N-am pe nimeni să i-o spun.

[v3]
Am un singur Prieten bun,
Nu-i aicea pe pământ
Când Îi spun a mea durere
Cu El împreună plâng.

[v4]
El plânge cu mine-ntruna
Când îi spun al meu necaz
Vine noaptea-n așternutu-mi
Șterge lacrimi pe obraz.

[v5]
Și cand stau cu El de vorbă
Și mă uit în fața Lui
Ca să-mi spun-a Lui durere
Cum a fost pe crucea Lui.

[v6]
Dar a mea durere-i mică
Nu-i ca a Domnului de mare
Nu se află nime-n lume
Să aibă ca El răbdare.

[v7]
Părul Lui e alb ca lâna
Fața Lui e minunată
Ochii ca la porumbei
Ca păraiele de apă.

[v8]
Mâinile Lui ca de aur
Ca un foc mare aprins
Picioarele ca arama
Și un brâu de foc încins.

[v9]
Cununa împărătească
Poart-al nost Mântuitor
Și sabia Duhului
Sabia de-nvingator.

[v10]
Îmbracă-te și tu frate
Cu al Domnului veșmânt
Pune-ți coiful mântuirii
Ia-ți haina Duhului Sfânt

[v11]
Mergi nainte cu drapelul
Cu stema de-nvingator
Și vestește tuturora
Pe Isus Mântuitor.