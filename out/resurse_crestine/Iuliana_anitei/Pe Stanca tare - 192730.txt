[title]
Pe stanca tare {composer: {Iuliana Anitei}, {rcId: {192730}}

[sequence]
v1,c,v2,c,v3,c,e

[v1]
Am fost găsit de Dumnezeul minunat
Ce cu iubire și de mine s-a-ndurat
M-a ridicat din groapa morții de păcat
Iar azi sunt liber, prin Isus eu sunt salvat!

[c]
Pe Stânca tare vreau să stau când drumu-i greu
Și când necazul împresoară drumul meu
În orice vreme cu Tine să călătoresc
Cu bucurie voia Ta să împlinesc.

[v2]
Când în primejdie mă aflu și sunt frânt
Tu mă ridici, o Tată bun, milos și blând
Mă-ncurajezi să cred deplin al Tău Cuvânt
Să nu mă tem, Tu ești cu mine orișicând!

[v3]
Prin sfântul Tău Cuvânt mă-nveți cum să trăiesc
Cum să mă port atunci când alții îmi greșesc
De dragul Tău să mă jertfesc și să slujesc,
Prin faptă, vorbă, trai să Te mărturisesc.

[e]
Cu bucurie pe Isus să-L slujesc!