[title]
Ca si apa rece de izvor {composer: {Dina Stan}, {rcId: {210561}}

[sequence]
v1,c,v2,c2,v3,c3,v4,c4

[v1]
Ca și apa rece de izvor,
Așa ești Doamne pentru mine,
Iar Duhul Sfânt cu-al Lui fior,
/: E ca un foc ce treaz mă ține. :/

[c]
/: Pune-n mine Doamne dorul,
Să caut să te cunosc
Umple-mi de untdelemn ulciorul
/: Cu dăruire să-Ți slujesc. :/

[v2]
Ca un sărut pe-obrazul plâns
Așa-i cuvântul ce-mi dă viață
În inimă cu cât l-am strâns,
/: Mai dulce mi-e a Ta povață :/

[c2]
/: Privirea să mi-o adâncesc
În legile plăcute Ție
Să moară omul meu firesc,
/: Și voia Ta în toate fie. :/

[v3]
Ca un străjer la postul său,
Cu ochii ațintiți în zare,
Să te aștept, împăratul meu!
/: Și trâmbița să sune tare :/

[c3]
/: Ajută-mă să-nalț drapelul
Credinței ce o port în piept,
Căci pe pământ coboară cerul
/: Când ruga mea spre Tine-o-ndrept :/

[v4]
Ca o lumină și un scut,
În noaptea de talazuri grele,
Viteaz, în lupte neîntrecut,
/: Isus comoara vieții mele :/

[c4]
/: Învață-mă să știu că prețul
Și mântuirea ce mi-ai dat,
Tu le-ai plătit răbdând disprețul,
/: În locul meu, fii lăudat! :/