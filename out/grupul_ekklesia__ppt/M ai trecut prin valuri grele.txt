[title]
M ai trecut prin valuri grele

[sequence]
1,2,3,4,5,6,7,8

[1]


M-ai trecut prin valuri grele
Prin furtuni și prin cuptor,
Am strigat spre cer, spre stele
Te-am chemat în ajutor.

[2]


Am crezut că m-ai uitat,
Am crezut că m-ai lăsat,
Dar Tu, Doamne, m-ai vegheat
Că ai vrut sa fiu curat.

[3]


Iar atunci când disperarea
Inima îmi chinuia,
Mi-ai adus Tu vindecarea
Arătându-ți slava Ta.

[4]

Mi-ai vorbit cu voce blândă
Și m-ai mângâiat duios,
M-ai scăpat de grea osândă
Medicule’ Isus Hristos.

[5]

Azi eu stau la umbra crucii
Și Îți mulțumesc frumos
Căci din noaptea rece-a morții
Numai Tu, Isus, m-ai scos.

[6]

M-ai luat de mâna dreaptă,
M-ai scăpat de câinii răi,
M-ai urcat treaptă cu treaptă
Că m-ai vrut printre ai tăi.

[7]

Vreau de-acuma să Te laud,
Vreau de-acum să Te slăvesc,
Până voi ajunge-n ceruri
Printre sfinți să locuiesc.

[8]


Să Îți cânt o veșnicie,
Veșnicule Împărat,
Cu Enoh și cu Ilie
Și cu-acei ce Te-au urmat.