[title]
Mireasa iubita priveste in sus

[section]
1,2,3,4,5,6

[1]
Mireasă iubită priveşte în sus
Te-aşteaptă cu drag al tău mire, Isus;Gătit este cerul cu aer curat
Te-aşteaptă să intri, al tău Împărat.
[2]
Lumină acolo e Domnul cel Sfânt
Cuprinsă-i cetatea de aur şi cânt,
Un râu izvorăşte din tronul iubit,
Cu apele limpezi ce curg liniştit.
[3]
Mireasă iubită, te-aşteaptă cu flori
Podoabe sunt multe, în mii de culori
Iar pomul vieţii, cu rodul cel sfânt,
Alină durerea ce-a fost pe pământ.
[4]
Cunună de aur pe cap vei purta,
Slăvită vei fi  atunci la drepta Sa,
Pe piatră un nume înscris vei purta
Cu haină de slavă El te va-mbrăca.
[5]
Cetatea e gata, deci nu-ntârzia,
Te-aşteaptă de-acuma să intri în ea
Mireasă iubită priveşte în sus
Chemarea ţi-o face chiar Domnul Isus.
[6]
Veghează-n iubire chiar pân’ la sfârşit
Să nu uiţi vreodată că El te-a iubit;Aşteaptă întruna pe Mirele tău
Căci iată-L apare Isus, Dumnezeu.