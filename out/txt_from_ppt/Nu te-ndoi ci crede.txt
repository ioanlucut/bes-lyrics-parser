[title]
Nu te-ndoi ci crede

[section]
1,2,3,4

[1]
Nu te-ndoi, ci crede că dincolo de nor
E-un soare şi mai dulce, şi mai strălucitor./: Nu norul este vesnic, ci soarele-i acel
Ce-nvinge şi rămâne stăpân în urmă El! : /
[2]
Nu te uita la tine, că eşti atât de slab,
Nici la vrăjmaşul care te-ar nimici degrab./: Nu te uita la ziduri, la porţile de fier,
La ura ce scrâşneşte, ci uită-te la cer! : /
[3]
Nu te-ndoi, ci crede că dincolo de tot
Veghează Dumnezeul puternic, Savaot,/: Căci nici un păr nu-ţi cade şi nici o clipă nu-i,
Că nu-i nici o-ncercare decât prin voia Lui. : /
[4]
Iar dacă crezi puternic, nimica nu-i spre rău,
Ci totul se va-ntoarce spre-un şi mai bine-al tău./: Nu te-ndoi, ci crede că-n ceasul cel mai greu,
În fiecare clipă veghează Dumnezeu! : /