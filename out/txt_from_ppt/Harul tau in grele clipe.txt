[title]
Harul tau in grele clipe

[section]
1,2,3,4

[1]
Harul Tău în grele clipe Doamne mi-e de-ajuns
Căci sub sfânta Ta aripă, Tu mă ţii ascuns.
/: Sute de săgeţi aprinse de la cel mişel,
Toate-n har pieri-vor stinse de mă-ncred în El :/
[2]
Harul Tău nu-l pot cuprinde e fără sfârşit,
Inima de cer mi-o prinde mai desăvârşit
/: Şi mi-o umple de putere să pot birui
Şi ispita, şi durerea, tot ce va veni :/
[3]
Harul tău se înnoieşte zilnic cum ai spus,
Sufletul prin el primeşte liniştea de sus
/: Jertfa mântuirii pline, mirul ei sfinţit
O ridic smerit spre Tine, Domnul meu iubit :/
[4]
Tu mi-eşti sfântă moştenire, harul mi Te-a dat
Şi-n eternă fericire sunt înveşmântat
/: Laude şi osanale Ţie-Ţi cânt mereu
Pentru darurile Tale, Dumnezeul meu :/