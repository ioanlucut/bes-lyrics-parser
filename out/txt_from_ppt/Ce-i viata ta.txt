[title]
Ce-i viata ta

[section]
1,2,3,4,5,6

[1]
Ce-i viaţa ta? E o peniţă,
Cu care scrii mereu pe-un drum
Şi-apoi la ultima portiţă
Ce-ai scris pe-a drumului tăbliţă
/:Nu se mai şterge nicidecum:/
[2]
Şi vorbe-n vânt şi fapte rele
Rămân pe veci ca-ntr-un album;
Păzit e scrisul tău de stele ,
De-ai pune mări întregi să-l spele,
/:Nu se mai şterge nicidecum:/
[3]
Să nu te minţi că-n veşnicie
Trecutul se preface-n scrum;
Căci Dumnezeu stă mărturie
Că tot ce-n faţa Lui se scrie,
/:Nu se mai şterge nicidecum:/
[4]
În ceasul greu de judecată
Îţi vei citi întregul drum
Şi-i izbucni în plâns deodată
Dar nici o slovă-nlăcrimată,
/:Nu se mai şterge nicidecum:/
[5]
Isus pe lemn răbdând arşiţa,
Isus e preţul tău acum;
Te face alb ca lămâiţa
Şi tot ce-a scris pe drum peniţa
/:Nu mai rămâne nicidecum:/
[6]
Azi adu-ţi vina ta şi greşul,
Isus îţi şterge-al vieţii drum;
Cum trece pe nisip vârtejul.
Dar dacă azi nu prinzi prilejul,
/:Nu se mai şterge nicidecum:/