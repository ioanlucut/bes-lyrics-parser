[title]
Nu-i loc mai sfint

[section]
1,2,3,4

[1]
Nu-i loc mai sfânt decât acela
Unde-i Hristos şi unde-s ai Săi;Acolo-i Duhul Sfânt Puterea,
Acolo-i dragoste-n văpăi...
/:Cuvântul sfânt acolo-i soare,
Credinţa-i umblet fericit
Iar părtăşia-i simţitoare Şi cântu-i cel mai strălucit :/
[2]
Nu-s stări mai sfinte ca acelea
De pe Taborul luminos,
Cand e Hristos în cei ce cânta
Şi tot ce cânta e-n Hristos;
/: Când de Hristos e plin CuvântulŞi-n rugăciune-i plin de El,
Atunci şi-afară şi-n lăuntru
Hristos străluce-n orice fel. :/
[3]
Nu-i ceas mai sfânt decât acela,
În care-s fraţii adunaţiŞi inimi, lângă inimi, una,
C-un duh se roagă-ngenuncheaţi;
/: Când rugăciunea lor se-nalţă
Scăldată-n lacrimi, prin Hristos,
Îngerii-s fraţi, iar fraţii-s îngeri,
Pământu-i sus, iar ceru-i jos. :/
[4]
Nu-i loc mai sfânt decât acela
Să fii cu Domnul şi cu-ai Săi
În rugăciune şi-n cântare
Şi-n lacrimi lângă fraţii tăi.
/: Oriunde-s ei, fă tot şi du-te!Oriunde-s ei, fă tot şi stai!Oriunde-s ei, fă tot şi caută-i,
Căci, unde-s ei, e-un colţ de rai. :/