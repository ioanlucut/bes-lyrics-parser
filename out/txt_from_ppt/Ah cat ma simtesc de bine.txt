[title]
Ah cat ma simtesc de bine

[section]
1,2,3,4

[1]
Ah, cât mă simţesc de bine
Când e Domnul lângă mine
Şi cu El trăiesc
/:Însă ce jale m-apasă
Când mă depărtez de casă
Când Îl părăsesc!:/
[2]
Sufletul meu însetează
Şi ochii mei lăcrimează
Când n-am pe Isus
/:Eu atunci sunt ca pământul
Când îl bate mereu vântul
Şi e secetos:/
[3]
De aceea frăţioare
Ca şi cerbul la izvoare
Eu alerg mereu
/:Şi de-L aflu pe El iară
O frumoasă primăvară
E-n sufletul meu.:/
[4]
Doamne câtă mângăiere
Îmi aduci Tu în durere
Isuse iubit
/:Când mă plec sub a Ta cruce
Viaţa-mi este tot mai dulce
Şi sunt fericit.:/