[title]
Nu stiam ca in juru-mi

[section]
1,2,3,4,5

[1]
Nu ştiam că-n juru-mi sunt izvoare;
Nu ştiam de oaza din pustiu
//: Aşteptam să vină corbi-n zare,
Aşteptam sfârşitul meu târziu. ://
[2]
Chinuit de arşiţa toridă,
Copleşit de-al morţii evantai,
//: M-am trezit la voce Ta cea blândă,
Tocmai, Tu, Isuse, Tu erai! ://
[3]
Nu ştiam, Isuse, că din Tine,
Curg izvoare limpezi de cristal;
//: N-am ştiut că setea arsă-n mine,
Numai Tu ai stins-o cu-al Tău har. ://
[4]
Dacă vrei şi tu, amice dragă,
Focul inimii din piept să-l stingi,
//: El îţi vindecă fiinţa-ntreagă
Vin’ la El, la pieptu-i drag să plângi! ://
[5]
Nu ştiam că-n juru-mi sunt izvoare;
Nu ştiam de oaza din pustiu
//: Aşteptam să vină corbi-n zare,
Aşteptam sfârşitul meu târziu. ://