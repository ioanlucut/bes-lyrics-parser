[title]
Tu nu pleci niciodată de la mine

[section]
1,2,3,4,5

[1]
Tu nu pleci niciodată de la mine
Şi niciodată singur nu mă laşi,
/: Tu eşti mereu puterea ce mă ţine
Din cei dintâi la cei din urmă paşi. :/
[2]
Au fost odată râuri de păcate
Dar sângele salvării a scris: NU
/: Oricâte-au fost eu le-am uitat pe toate
Şi bine ştiu că le-ai uitat şi Tu :/
[3]
Sunt fericit chiar dacă vrei să sufăr
Când valuri vin şi vânturi grele bat,
/: Plutesc pe ape ca un fir de nufăr
Pe care Tu-l păstrezi mereu curat :/
[4]
Tu nu m-arunci Isuse, ca pe-o zdreanţă
Ci eşti mereu în mine ca o stea.
/: Mi-ai pus în suflet, Doamne, o speranţă
Ce nu e nimeni să mi-o poată lua :/
[5]
Îţi mulţumesc că eşti cu mine-n lume,
Îţi mulţumesc că mă iubeşti mereu,
/: Îţi mulţumesc că Tu mi-ai dat un nume,
Că-n Tine sunt şi Tu eşti Dumnezeu :/