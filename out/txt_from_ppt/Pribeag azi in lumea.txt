[title]
Pribeag azi in lumea

[section]
1,2,3,4,5,6,7,8

[1]
Pribeag azi în lumea de chin şi dureri
Eu merg cântând pe cale,
Prin viscol, furtuni şi prin valuri mereu
Ţi-aduc azi osanale.
[2]
TE CÂNT, TE ADOR, TE SLĂVESC, TE MĂRESC
ȘI SPUN TUTURORA CE MULT TE IUBESC,
DIN ZORI PÂNĂ-N SEARĂ TE LAUD MEREU,
TRĂIASCĂ DOMNUL.
[3]
Prin valea de plângeri păşesc cam timid
Şi caut mângâiere,
Duşmanul e tare iar eu sunt prea mic,
Dar Domnu-mi dă putere.
[4]
TE STRIG AL MEU SOARE SĂ-MI VII-N AJUTOR,
SĂ BIRUI CU TINE FURTUNA ŞI NORI,
SĂ-NALŢ SUS DRAPELUL DE BIRUITOR,
TRĂIASCĂ DOMNUL.
[5]
Alerg  către ţintă pe drumul spinos,
Prin valuri şi ispite,
Dar ştiu căci cu mine păşeşte Hristos
Eu merg tot înainte.
[6]
CĂCI DRUMUL CU SPINI NETEZEȘTE ISUS,
NE POARTĂ ȘI CRUCEA AȘA CUM A SPUS
ȘI-APOI NE AȘTEAPTĂ CU DRAG ÎN CER SUS
TRĂIASCĂ DOMNUL.
[7]
Mai e doar puţin şi-om ajunge la mal
Cu Domnu-n fericire,
O clipă, un ceas şi apoi la liman
Ne-aşteaptă-al nostru Mire.
[8]
CĂCI DRUMUL PE CARE ATÂŢIA AU PLÂNS
ŞI LACRIMI AMARE DIN OCHI CÂTE-AU CURS,
UITA-VOM ŞI VEŞNIC CÂNTA-VOM MEREU,
TRĂIASCĂ DOMNUL.