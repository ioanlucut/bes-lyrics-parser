[title]
Sunt un bulgaras prea mic

[section]
1,2,3,4,5

[1]
Sunt un bulgăraş prea mic,
Sunt un strop de rouă-n soare,Şi cu cât mă văd mai mic,/: Cu-atât Tu :/ Te vezi mai mare.
[2]
Dacă-n lume m-ai făcut
O fereastră către Tine,
Cu cât sunt mai nevăzut/: Cu-atât Tu :/ Te vezi mai bine.
[3]
Doamne, când suntem noi doi
N-are cel viclean ce-mi face,
Cu el când sunt în război
/: Atunci Tu :/ mă-mbraci cu pace.
[4]
Vin din cer mi-ai dat să sorb,Şi pe ochi m-ai uns cu tină,
Cu cât eu am fost mai orb/: Cu-atât Tu :/ mi-ai dat lumină.
[5]
Dar din toate câte-n cer
Le păstrezi Tu pentru mine,
Nu mi-e dor de tot ce-mi dai,
/: Cât mi-e dor :/ mi-e dor de Tine!