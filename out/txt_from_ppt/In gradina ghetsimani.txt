[title]
In gradina ghetsimani

[section]
1,2,3,4

[1]
1. În grădina Ghetsimani, Templul paşnic, liniştit, Era locul rugăciunii, Al lui Isus mult iubit. Într-acest loc El mersese, Cu ai Săi Învăţăcei, şi-adeseori se rugase Pentru El şi pentru ei.
[2]
2. Nu plecase niciodată EL cu-atâta întristare, În grădina neuitată Ca-n noaptea de trădare; Căci trebuia să plătească El, plata păcatelor, Ca lumea s-o mântuiască, pentru veşnic viitor.
[3]
3. El zise-aceste cuvinte, tremurându-I glasul Său: “Întristat până la moarte, E acum sufletul Meu”!  “Privegheaţi şi voi cu Mine” zise urmaşilor Lui Până ce cu plecăciune, Mă voi ruga Tatălui.
[4]
4. Şi mergând puţin’nainte, A căzut pe faţa sa, Zicând: “Bunule Părinte fie numai voia Ta”. Tot cu aceste cuvinte, De trei ori El s-a rugat, Suferind chinuri cumplite Pentru-al lumii greu păcat.